<html>
<head>
<meta http-equiv="Content-Type" content="text/html; charset=utf-8">
<title>
רישיון שימוש כללי בגנו/לינוקס כנרת
</title>
</head>
<body dir="rtl">
<CENTER>
<IMG SRC="/opt/kinneret/images/blue_bar.gif"><FONT COLOR="BLUE"><H1>
רישיון שימוש כללי בגנו/לינוקס כנרת
</H1></FONT><IMG SRC="/opt/kinneret/images/blue_bar.gif">
</CENTER>
<BR>

<center><table bgcolor="#99ccff" width="90%" cellpadding="5" cellspacing="0" border="1"><tr><td align="center">
גרסה 1, מרץ 2003
<BR>
נכתב ע&quot;י צוות פרוייקט גנו/לינוקס כנרת (c) כל הזכויות שמורות
<BR>
כל אחד מורשה להעתיק ולהפיץ עותקים מדוייקים של מסמך זה, אבל אסור לשנות את תוכנו בלא אישור בכתב מבעלי הזכויות.
<BR>
-------------------------
<BR>
האם טרחת לקרוא את הרישיון הכלול בכל תוכנה שהשתמשת בה בעבר? סביר להניח שלא. האם הרשיונות היו ארוכים ומסובכים מדי? האם הם נוסחו בלשון משפטית? האם נבהלת מהמגבלות וההתניות שהם כפו עליך? סביר גם להניח שעברת על מגבלות כאלו ואחרות שנכפו עליך על-ידי יצרני התוכנות. רשיון תוכנה חופשית, נועד להגדיר בעיקר את זכויותיך שלך ולהבטיח את החופש שלך להשתמש בתוכנה. עמוד זה מעמיד לרשותך מידע לגבי הרישוי של גנו/לינוקס כנרת בפרט ורשיונות חופשיים בכלל ויאפשר לך להבין עד כמה רשיונות שאינם חופשיים מגבילים את זכויותיך.
</td></tr></table></center>
<br>

<p><U><FONT COLOR="BLUE"><B>
שימוש והפצה
</B></FONT></U></p>
<p>
כל רכיבי התוכנה שנכתבו ע&quot;י צוות מתנדבי גנו/לינוקס כנרת אשר נכללים בהפצה זו הם רכיבי תוכנה חופשית; הנך מורשה להפיצם מחדש ו/או לשנות אותם עפ&quot;י תנאי הרשיון הציבורי הכללי של גנו (GNU GPL) כפי שפורסם ע&quot;י קרן התוכנה החופשית (Free Software Foundation); בין אם גרסא 2 של הרשיון, ובין אם (לפי בחירתך) כל גרסא מאוחרת שלו. את הנוסח האנגלי, המחייב מבחינה משפטית ניתן לקרוא <a target="_blank" href="../en/gpl_license.html">[כאן]</a>. תרגום עברי, שאינו מחייב מבחינה משפטית, של רשיון זה ניתן לקרוא <a target="_blank" href="gpl_license.html">[כאן]</a>. את קוד המקור של רכיבים אלו ניתן להוריד מאתר הפרוייקט שכתובתו <a target="_blank" href="http://www.linux-kinneret.org">http://www.linux-kinneret.org</a>
</p>
<p>
כל המסמכים, התיעוד, והמדריכים שנכתבו ע&quot;י צוות מתנדבי גנו/לינוקס כנרת אשר נכללים בהפצה זו, למעט אם צויין אחרת, מופצים תחת הרשיון לשימוש חופשי במסמכים של גנו (GNU GFDL) כפי שפורסם ע&quot;י קרן התוכנה החופשית (Free Software Foundation); בין אם גרסא 1.2 של הרשיון, ובין אם (לפי בחירתך) כל גרסא מאוחרת שלו. את הנוסח האנגלי, המחייב מבחינה משפטית ניתן לקרוא <a target="_blank" href="../en/gfdl_license.html">[כאן].</a> תרגום עברי, שאינו מחייב מבחינה משפטית, ניתן לקרוא <a target="_blank" href="gfdl_license.html">[כאן]</a>.
</p>
<p>
רכיבי תוכנה ומסמכים רבים שנכללים בהפצה זו של גנו/לינוקס כנרת לא נכתבו ע&quot;י צוות המתנדבים של גנו/לינוקס כנרת. רובם הגדול של רכיבים ומסמכים אלו מופצים גם הם עפ&quot;י רשיונות ה-GPL וה-GFDL בהתאמה, עם זאת, רכיבים מסויימים (כמו גופנים או תוספים לדפדפן) מופצים תחת רשיונות אחרים. לפני כל שינוי, עריכה או הפצה מחדש של אחד או יותר מהרכיבים הכלולים בהפצה יש לוודא את הרשיון תחתיו רכיבים אלו מופצים <a target="_blank" href="non_gpl.html">[כאן]</a>. קובץ זה מכיל גם את הפרטים בנוגע להשגת קוד המקור של הרכיבים המופצים תחת רשיון ה-GPL שלא נכתבו ע&quot;י צוות מתנדבי גנו/לינוקס כנרת.
</p>

<p><U><FONT COLOR="BLUE"><B>
העדר אחריות
</B></FONT></U></p>
<p>
גנו/לינוקס כנרת מופצת בתקווה שתהיה מועילה, אבל בלא אחריות כלשהי; ואפילו לא האחריות המשתמעת בדבר מסחריותה או התאמתה למטרה מסויימת. לפרטים נוספים, ראה את הרשיון הציבורי הכללי של GNU.
</p>

<p><U><FONT COLOR="BLUE"><B>
קניין רוחני
</B></FONT></U></p>
<p>
כל הזכויות לרכיבים השונים הכלולים בהפצת גנו/לינוקס כנרת שייכות ליוצריהם והן מוגנות בהתאם לחוקי קניין רוחני וזכויות יוצרים אשר תקפים לגבי מוצרי תוכנה.
</p>

<center><table bgcolor="#99ccff" width="90%" cellpadding="5" cellspacing="0" border="1"><tr><td align="center">
מסמך זה עובד ונערך ע&quot;י תוכנה חופשית בלבד. המסמך נכתב במקור במעבד התמלילים KWord, הוסב לקובץ XML בעזרת עורך התמלילים Katoob והומר ל HTML בעזרת המעבד xsltptoc תוך שימוש בתבנית XSLT שנכתבה בעזרת Katoob, על מערכת ההפעלה GNU/Linux. 
</td></tr></table></center>
<br>


</body>
</html>
