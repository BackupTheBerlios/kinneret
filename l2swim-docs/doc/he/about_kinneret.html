<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<link title="StyleSheet" rel="stylesheet" href="../../etc/l2swim.css" type="text/css">
<title>
לִלְמוֹד בַּכִּנֶרֶת
</title>
</head>
<body dir="rtl">
<CENTER>
<IMG SRC="/opt/kinneret/images/blue_bar.png"><FONT COLOR="BLUE"><H1>
לִלְמוֹד בַּכִּנֶרֶת
</H1></FONT><IMG SRC="/opt/kinneret/images/blue_bar.png">
</CENTER>
<BR><center><table bgcolor="#99ccff" width="90%" cellpadding="5" cellspacing="0" border="1"><tr><td align="center">
מאת <a target="_blank" href="mailto:wliad@linux-kinneret.org">ליעד ויינברגר</a>, יולי 2003
<BR>
כל אחד מורשה להעתיק ולהפיץ עותקים מדוייקים של מסמך זה, אבל אסור לשנות את תוכנו בלא אישור בכתב מבעלי הזכויות.
</td></tr></table></center>
<br><form name="contents">
<b>תוכן</b>:
	<select name="url" size="1" OnChange="location.href=form.url.options[form.url.selectedIndex].value" style="font-family:Arial,Helvetica,sans-serif; font-size:10"><option value="#doc_chap
				1">1.
				
מבט כולל על הפרוייקט
</option>
<option value="#doc_chap
				2">2.
				
ההיבט הפדגוגי
</option>
<option value="#doc_chap
				3">3.
				
כיצד ניתן לעזור
</option></select>
</form>

<p><U><FONT COLOR="BLUE"><B><span><a name="doc_chap1">1. </a></span>
מבט כולל על הפרוייקט
</B></FONT></U></p>

<p>
פרוייקט גְּנוּ/לִינוּקְס כִּנֶרֶת (או בקצרה - כנרת), הינו פרוייקט ייעודי אשר שם לעצמו למטרה לענות על קושי הקיים כיום בקרב התלמידים בישראל.
במסגרת הלימודים בבית-הספר נדרש התלמיד הישראלי להתוודע לתוכנות שונות כגון מעבד תמלילים, גליון אלקטרוני, וכן תוכנות ייעודיות שונות בהתאם למסלול לימודיו. על-מנת להפיק את המירב מתהליך הלמידה.
</p>

<p>
היות ולא כל בתי-הספר מסוגלים להציע נגישות רחבה למחשבים עבור תלמידיהם, התלמידים זקוקים לתוכנות אלו בבית. הקושי מתבטא בכך שתוכנות אלו עולות כסף רב. תלמיד אשר מעוניין להגיש עבודות מודפסות, או לתרגל את החומר שנלמד בכיתה על-גבי המחשב, צריך לרכוש את התוכנות הללו, או לחלופין להעתיקן באופן פיראטי (לא חוקי).
</p>

<p>
מצד אחד התלמיד זקוק ולפעמים נדרש, להשתמש בתוכנות מחשב לצורך השלמת מטלותיו, ומצד שני לא מוצעות לו חלופות זולות, נוחות, וראויות להשגת מטרה זו.
</p>

<p>
על-מנת לענות על בעיה זו בדיוק, קם פרוייקט כנרת. הפרוייקט שם לעצמו לענות על שלוש מטרות עיקריות:

<ul>
<li>
הצגת אלטרנטיבה חופשית, איכותית, למערכת ההפעלה חלונות ולתוכנות הקנייניות בהן משתמש התלמיד בעת לימודיו.
</li>
<li>
קידום תנועת התוכנה החופשית והקוד הפתוח בישראל.
</li>
<li>
מתן הזדמנות שווה לתלמידים מכל האוכלוסיה בחינוך הטכנולוגי.
</li>
</ul>
</p>

<p>
התוצר העיקרי של הפרוייקט הוא חבילת תוכנה מלאה הכוללת מערכת הפעלה מבוססת גנו/לינוקס, אוסף תוכנות משרדיות הכולל מעבד תמלילים, גליון אלקטרוני ותוכנת מצגות, וכן מגוון רחב של תוכנות ייעודיות בתחומי הלימוד השונים. כל התוכנות יופעלו על-גבי שולחן עבודה מעוצב ונוח, עם תמיכה מקסימלית בעברית. כמו-כן יסופקו אשפים רבים לחיבור לאינטרנט, עבודה עם קבצים של חלונות, זיהוי מדפסות ועוד, אשר יהפכו את חווית השימוש הראשונית במערכת, לנעימה, קלה ופשוטה.
</p>

<p>
חשוב לציין כי חבילת התוכנה של כנרת תיועד לכלל אוכלוסית התלמידים בישראל, ללא הבדל מוצא ושפה. בשלב הראשון יכללו חבילות שפה בערבית וברוסית, ובעתיד יתורגמו התיעוד והאשפים השונים גם לשפות אלו.
</p>

<CENTER><IMG SRC="../image/tour1office_kword.png"></CENTER>

<p><U><FONT COLOR="BLUE"><B><span><a name="doc_chap2">2. </a></span>
ההיבט הפדגוגי
</B></FONT></U></p>

<p>
עלות התוכנות המסחריות הנמצאות היום בשימוש בבתי-הספר גבוהה מאד. ישנם בתי-ספר המתקשים לרכוש רשיונות לשימוש בתוכנות השונות, וכושלים בסיפוק מסגרת עבודה נאותה לתלמידיהם. תוכניות לימוד שונות הקיימות היום במערכת החינוך מחייבות לעיתים קרובות מידי שימוש בתוכנות כאלו, מה שיוצר את הבעיה בקרב התלמידים, אך גם מהווה בעיה להרבה בתי-ספר מבחינה תקציבית.
</p>

<p>
מתוך הרצון לתת מענה לבעיות אלו הוקם תחת פרוייקט כנרת פורום פדגוגי, העוסק בגיבוש תוכניות לימוד חלופיות, אשר אינן מבוססות על תלות בתוכנה בה נעשה שימוש בתהליך הלימודי. המטרה היא מתן אפשרות לבתי הספר לבחור באילו תוכנות ייעשה שימוש בתהליך הלמידה במקצועות השונים.
</p>

<p>
מטרות הפורום הפדגוגי:

<ul>
<li>
מציאת חלופות חופשיות, הולמות, לתוכנות הקנייניות הנמצאות היום בשימוש במסגרת הלימודים בבתי-הספר.
</li>
<li>
גיבוש תוכניות לימוד אשר אינן מבוססות על תלות בתוכנה בה נעשה שימוש, תוך עידוד השימוש בחלופה החופשית.
</li>
<li>
פיתוח התוויות שיעורים המבוססות על שימוש בחלופות השונות שנמצאו.
</li>
<li>
בעתיד, פיתוח חומרי למידה העונים על התוויות השיעורים שיכתבו במסגרת הפורום.
</li>
</ul>

את התוכניות שיגובשו במסגרת עבודת הפורום הפדגוגי של כנרת, יעביר הפרוייקט לאישור משרד החינוך.
</p>

<p>
כל עבודת הפורום הפדגוגי, כמו גם עבודת הפרוייקט כולו, נעשית מתוך האמונה בחופש ובשיתופיות. חשוב להבין את הצורך בקידום תנועת התוכנה החופשית והקוד הפתוח.
<BR>
רוח זו תלווה את התוצרים השונים של עבודת הפורום ותוטמע בתוכניות הלימוד ובהתוויות השיעורים שיגובשו בו.
</p>

<CENTER><IMG SRC="../image/tour2edu_kgeo.png"></CENTER>

<p><U><FONT COLOR="BLUE"><B><span><a name="doc_chap3">3. </a></span>
כיצד ניתן לעזור
</B></FONT></U></p>

<p>
פרוייקט כנרת כולו מבוצע על-ידי אנשים פרטיים מכלל שכבות האוכלוסיה. תלמידים, מורים, אנשי תוכנה, משתמשים, כאלה שמתמצאים במחשבים וכאלה שלא. כל מי שמעוניין לתרום לקידום הפרוייקט, מוזמן לעשות כן. ניתן לסייע בכלל תחומי הפרוייקט, החל מהצעת רעיונות, תרגום, עיצוב ותיעוד, וכלה בפיתוח תוכנה ותוכניות לימוד בפורומים השונים. אנו מזמינים כל אחד המעוניין לסייע, להצטרף לפרוייקט.
</p>

<p>
המעוניינים להרשם כחברים פעילים בפרוייקט, מוזמנים לעשות כן, בחינם וללא כל הגבלה באמצעות טופס רישום משתמש חדש. חשוב לציין שישנם פורומים מסויימים אשר רק משתמשים רשומים יכולים להשתתף בהם (כגון פורום פדגוגיה). באתר הבית ניתן לקרוא מידע נוסף על הפרוייקט וכן להשתתף בדיונים הנערכים בפורומים השונים.
</p>

<p>
בברכה,
<BR>
צוות פרוייקט גְּנוּ/לִינוּקְס כִּנֶרֶת.
</p>

<table bgcolor="#99ccff" width="100%" cellpadding="5" cellspacing="0" border="0"><tr><td align="center">
מסמך זה עובד ונערך עבור <a href="http://www.linux-kinneret.org">גנו/לינוקס כנרת</a>, תוך שימוש בתוכנה חופשית בלבד.
					</td></tr></table>
<table bgcolor="#bbffbb" width="100%" cellpadding="5" cellspacing="0" border="0"><tr><td align="center">
Linux הוא שם רשום של Linus Torvalds; Unix הוא שם רשום של ה Open Group בארה"ב ובמדינות נוספות, Windows הוא שם רשום של Microsoft Corporation. כל שאר השמות הרשומים וזכויות היוצרים שייכים לבעליהם.
					</td></tr></table>
<table bgcolor="#ffffbb" width="100%" cellpadding="5" cellspacing="0" border="0"><tr><td align="center">
חשוב לדעת! גנו/לינוקס כנרת מסופקת "כפי שהיא", בלא אחריות מסוג כלשהו, בין אם מפורשת ובין אם משתמעת, לרבות, אך מבלי למעט מהאמור, האחריות המשתמעת למסחריות והתאמה למטרה מסוימת. בעלי זכויות היוצרים ו/או מפיצי התוכנה לא ישאו כלפיך באחריות לנזקים, לרבות נזקים כלליים, מיוחדים, משניים או תוצאתיים כלשהם, הנובעים מהשימוש או מאי-היכולת להשתמש בתוכנות המסופקות. עליך .לקרוא בעיון את רישיון השימוש המלא ולהסכים לנאמר בו לפני השימוש בהפצה זו.
					<IMG SRC="/opt/kinneret/images/exclamation.png">
</td></tr></table>
</body>
</html>
