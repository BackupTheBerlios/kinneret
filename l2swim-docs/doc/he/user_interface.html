<html>
<head>
<meta http-equiv="Content-Type" content="text/html; charset=utf-8">
<link title="StyleSheet" rel="stylesheet" href="../../etc/l2swim.css" type="text/css">
<title>
איפה ה... שלי ?
</title>
</head>
<body dir="rtl">
<CENTER>
<IMG SRC="/opt/kinneret/images/blue_bar.png"><FONT COLOR="BLUE"><H1>
איפה ה... שלי ?
</H1></FONT><IMG SRC="/opt/kinneret/images/blue_bar.png">
</CENTER>
<BR>

<center><table bgcolor="#99ccff" width="90%" cellpadding="5" cellspacing="0" border="1"><tr><td align="center">
נכתב ע&quot;י <a target="_blank" href="mailto:dovix@linux-kinneret.org">דוביקס</a>, יולי 2003
<BR>
כל הזכויות למדריך שמורות לפרוייקט גנו/לינוקס כנרת
<BR>
מסמך זה שואב רעיונות מהפרק המקביל במדריך למתחיל של לינוקס מנדרייק 9.1
<BR>
(C) 1999, 2000, 2001, 2002, 2003 by <a target="_blank" href="http://www.mandrakesoft.com">Mandrake Soft S.A. and MandakeSoft Inc.</a>
<BR>
הרשות נתונה בזאת להעתיק, להפיץ ו/או לשנות את המסמך הזה, תחת תנאי רשיון ה GNU לשימוש חופשי במסמכים, גרסה 1.2 או כל גרסה מאוחרת יותר שתפורסם ע&quot;י קרן התוכנה החופשית.
</td></tr></table></center>
<br>

<p><U><FONT COLOR="BLUE"><B>
איפה ה... שלי ?
</B></FONT></U></p>
<p>
משתמשי חלונות מנוסים רגילים ליכולות ו/או למושגים שברור שהם שונים בגנו/לינוקס. מדריך קצר זה יביא לידיעתך מספר הבדלים חשובים על-מנת להקל את המעבר שלך לגנו/לינוקס.
</p>
<p>
מדריך זה יביא לידיעתך גם את תכונות ברירת המחדל של שולחן העבודה של גנו/לינוקס כנרת. בחרנו עבורך מראה פשוט ואינטואיטיבי, שיאפשר לך להתרגל למערכת במהירות. אין אנו מתיימרים לכסות את כל התכונות הנעלות של סביבת העבודה הגרפית KDE - את זה נשאיר לשלב מאוחר יותר.
</p>
<CENTER><IMG SRC="&quot;../image/ui_desktop.png&quot;"></CENTER>
<p><U><FONT COLOR="BLUE"><B>
תפריט התחל
</B></FONT></U></p>
<p>
מושג זה נשאר פחות או יותר אותו דבר, למעט העובדה שכעת הוא נקרא תפריט ה-K (ובניגוד למה שניתן לחשוב, אין זה מסמל את האות הראשונה של 'כנרת' בלעז אלא את סביבת העבודה 'KDE' - ראשי תיבות של סביבת שולחן העבודה K - שהיא הסביבה הגרפית שבה נשתמש בגנו/לינוקס כנרת). על מנת לענות על טעמים שונים, הגדרנו שתי צלמיות תפריט, אחת בצד ימין למטה והשניה בצד שמאל למטה של המסך. שני התפריטים מכילים את אותן כניסות ויש באפשרותך להשתמש בזו הנוחה לך יותר. 
</p>
<CENTER><IMG SRC="&quot;../image/ui_leftmenu.png&quot;"></CENTER>
<CENTER><IMG SRC="&quot;../image/ui_rightmenu.png&quot;"></CENTER>

<p><U><FONT COLOR="BLUE"><B>
יישומים
</B></FONT></U></p>
<p>
עושר היישומים החופשיים (והחינמיים) הוא הבדל משמעותי אחד בין גנו/לינוקס וחלונות. גנו/לינוקס כנרת מגיעה עם הרבה יותר יישומים המותקנים מראש במערכת שלך, והקלקה על התפריט הראשי תפתח לך מגוון רב של אפשרויות בהתאם למה שברצונך לעשות. כללנו יישומים רבים שנועדו לאפשר לך להשלים כמעט כל משימה שברצונך לבצע. יש כמובן יישומים רבים זמינים נוספים, אבל נאלצנו להגביל את עצמנו למקום הפנוי בתקליטור אחד (שדרך אגב עבר כיווץ, על-מנת לאפשר את הגדלת המקום לפי שלוש ממה שניתן לאחסן בתקליטור רגיל). 
</p>
<p>
מאחר וגנו/לינוקס כנרת מופעלת מתקליטור, לא יהיה באפשרותך להתקין תוכנות נוספות בשלב זה. עם זאת, אנו מאמינים שלאחר הכרת המערכת ויכולותיה, היא תותקן באופן קבוע על הכונן הקשיח ואז השמיים הם הגבול...
</p>
<p>
על מנת להקל על הניווט במערכת, הוספנו תפריט מיוחד הקרוי &quot;מה ברצונך לעשות?&quot; הזמין גם כצלמית על סרגל המשימות שיאפשר לך גישה למשימות נפוצות במהירות רבה.
</p>
<CENTER><IMG SRC="&quot;../image/ui_whattodo.png&quot;"></CENTER>

<p><U><FONT COLOR="BLUE"><B>
סרגל המשימות
</B></FONT></U></p>
<p>
סרגל המשימות נקרא אומנם &quot;קיקר&quot; אך הוא בודאי מוכר לך, עם האסופה הרגילה של צלמיות גישה מהירה, יישומים מוקטנים, שעון ומחוונים שונים.
</p>
<CENTER><IMG SRC="&quot;../image/ui_kicker.png&quot;"></CENTER>
<p>
הצלמיות מימין לשמאל, יאפשרו לך להגיע לתפריט, להקטין את כל החלונות על-מנת לחשוף את שולחן העבודה, סייר הקבצים, גלישה באינטרנט וכן גישה מהירה ליישומים שיאפשרו לך להשלים משימות נפוצות.
</p>
<p>
בודאי שמת לב לחיצים המופיעים בצד הימני הקיצוני ובצד השמאלי הקיצוני של קיקר. אלה יאפשרו לך להעלים את הקיקר בכדי להנות ממלוא שטח שולחן העבודה. לחיצה חוזרת על אחד מהחיצים תחזיר את קיקר לגודלו המקורי..
</p>
<p>
אם לא ברור לך מה ייעודה של צלמית כלשהי, יש באפשרותך להציג הסבר קצר ע&quot;י הזזת הסמן והעמדתו מעל הצלמית ללא תזוזה למשך זמן קצר. 
</p>
<CENTER><IMG SRC="&quot;../image/ui_tooltip.png&quot;"></CENTER>

<p><U><FONT COLOR="BLUE"><B>
לוח הבקרה
</B></FONT></U></p>
<p>
לוח הבקרה נקרא 'מרכז הבקרה של KDE' וניתן להפעיל אותו מהתפריט הראשי. בעזרת ממשק זה, יש באפשרותך לשנות את רוב הגדרות המערכת תוך שימוש בכלי גרפי נוח לשימוש. בנוסף כללנו מספר אשפים נוחים לשימוש על מנת להקל עליך לבצע הגדרות נפוצות. יש באפשרותך להפעיל אשפים אלו מאותו תפריט או בעזרת הצלמיות על שולחן העבודה.
</p>

<p><U><FONT COLOR="BLUE"><B>
מעטפת דוס
</B></FONT></U></p>
<p>
גנו/לינוקס מחבבת מאוד סביבות מעטפת. בניגוד לחלונות ול MacOS, הפופולריות של המעטפת לא דועכת. ניתן לייחס זאת לעוצמה של מעטפת הלינוקס, בהשוואה למערכות הפעלה אחרות. כברירת מחדל, גנו/לינוקס כוללת את bash, שהיא מעטפת רבת עוצמה. אבל, אל לך לדאוג! כללנו במערכת שלך כל כך הרבה יישומים גרפיים כך שלא יהיה עליך להשתמש במעטפת. ככל שהבנתך במערכת תגדל ועימה הרצון ללמוד עוד, יהיה באפשרותך למצוא קישור למעטפת בתפריט הראשי. 
</p>

<p><U><FONT COLOR="BLUE"><B>
כונן :C
</B></FONT></U></p>
<p>
פרק זה הוא בודאי המושג הכי פחות אינטואיטיבי להבין עד כה. אך אל דאגה - הכנו מדריך נפרד שיוליך אותך צעד אחר צעד להכרת מערכת הקבצים של לינוקס. אם חלק ממה שמוסבר כאן לא ברור, ניתן להתעלם מפרק זה וללמוד את הנושא מאוחר יותר.
</p>
<p>
ספריות בגנו/לינוקס מאורגנות כעץ. שורש העץ נקרא ספריית ה /. ספריות אחרות ממוקמות תחת השורש, כשרמות שונות מופרדות בעזרת קו נטוי. לדוגמא, קבצי מדריך זה ממוקמים תחת opt/kinneret/l2swim/doc/.
</p>
<p> 
מיפוי כוננים לאותיות הוא מושג בלעדי של חלונות. במערכות יוניקס, סימון הכונן (:C:, D:, ..., Z)  מוחלף ב&quot;נקודות עוגן&quot;. המערכת משתמשת בקבצי תצורה על מנת להורות למערכת הקבצים איך ל&quot;טעון&quot; את המידע אודות כל הכוננים הנוגעים בדבר, מחיצות ומערכות מרוחקות, ואז למפות אותם לספריה מסויימת, בדרך-כלל תחת הספריה mnt/. עם הזמן יתגלה לך עד כמה שיטה זו גמישה ושימושית מזאת המשמשת בחלונות.
</p>
<p>
מנקודת המבט שלך, כל המידע נגיש בספריות, כשמחיצות שונות ממופות לספריה בעץ מערכת הקבצים שלך. הגדרות אלו מאפשרות לגנו/לינוקס לאפשר גישה לכל מערכת קבצים אחרת שהוגדרה, אפילו למחיצות של חלונות. מחיצות החלונות שלך מופו תחת הספריה mnt/.
</p>
<p>
ברצוננו להדגיש נקודה חשובה בשלב זה. שלא כמקובל בחלונות, לינוקס רגישה לשימוש באותיות קטנות/גדולות. המשמעות היא ש opt/ ו Opt/ אינן אותו דבר. מאחר והיישומים בגנו/לינוקס כנרת הם גרפיים, אל לך לדאוג מייחודיות זו.
</p>

<p><U><FONT COLOR="BLUE"><B>
כונן תקליטורים
</B></FONT></U></p>
<p>
אותו עקרון שהוסבר לגבי :C תקף גם כאן. כונני תקליטורים מעוגנים בספריה mnt/cdrom/. על מנת לגשת למידע בכונן שכזה, כל מה שנדרש הוא הקלקה כפולה על הצלמית על שולחן העבודה.
</p>

<p><U><FONT COLOR="BLUE"><B>
כונן תקליטונים
</B></FONT></U></p>
<p>
בדומה לכונני תקליטורים ומחיצות בכונן הקשיח, כונני תקליטונים מעוגנים ויופיעו תחת mnt/floppy/. תכונה זו מאפשרת תמיכה בקריאת תקליטונים שפורמטו בחלונות..
</p>

<p><U><FONT COLOR="BLUE"><B>
My Documents
</B></FONT></U></p>
<p>
בעת ההפעלה הראשונית של תקליטור גנו/לינוקס כנרת, ניתנה לך האפשרות להגדיר תצורה ראשונית למערכת. אם השלמת אשף זה, הוגדרה ספריה לקבצים האישיים שלך. ספריית ברירת המחדל שנוצרה עבורך (אלא אם שינית את הערך שהוצע) ממוקמת תחת kinneret/documents/.
</p>

<p><U><FONT COLOR="BLUE"><B>
מה הלאה?
</B></FONT></U></p>
<p>
עתה משלמדת להכיר כמה מושגים חדשים, אנו מזמינים אותך למדריך &quot;צעד אחר צעד&quot; שידריך אותך בביצוע משימות אחדות בקלות רבה. גם לאחר שהפעלת מדריך השחייה תסתיים, יהיה באפשרותך להפעילו מחדש בכל עת ע&quot;י הקלקה כפולה על הצלמית המתאימה על שולחן העבודה. שחייה נעימה!
</p>
<CENTER><IMG SRC="&quot;../image/ui_l2swim.png&quot;"></CENTER>

<center><table bgcolor="#99ccff" width="90%" cellpadding="5" cellspacing="0" border="1"><tr><td align="center">
מסמך זה נכתב בעזרת תוכנה חופשית בלבד. המסמך נכתב כקובץ XML בעזרת עורך התמלילים Katoob והומר ל HTML בעזרת המעבד xsltptoc תוך שימוש בתבנית XSLT שנכתבה בעזרת Katoob. תמונות המסך נלקחו בעזרת KSnapshot ונערכו בעזרת Gimp. כל זאת על מערכת ההפעלה GNU/Linux. 
</td></tr></table></center>
<br>

<p>
לינוקס הוא שם רשום של Linus Torvalds; יוניקס הוא שם רשום של ה Open Group בארה&quot;ב ובמדינות נוספות, Windows הוא שם רשום של Microsoft Corporation. כל שאר השמות הרשומים וזכויות היוצרים שייכים לבעליהם.
</p>

</body>
</html>
