<html>
<head>
<meta http-equiv="Content-Type" content="text/html; charset=utf-8">
<title>
מדריך הפעלה והגדרת תצורה ראשונית
</title>
</head>
<body dir="rtl">
<CENTER>
<IMG SRC="/opt/kinneret/images/blue_bar.png"><FONT COLOR="BLUE"><H1>
מדריך הפעלה והגדרת תצורה ראשונית
</H1></FONT><IMG SRC="/opt/kinneret/images/blue_bar.png">
</CENTER>
<BR>

<center><table bgcolor="#99ccff" width="90%" cellpadding="5" cellspacing="0" border="1"><tr><td align="center">
מאת <a target="_blank" href="mailto:dovix@linux-kinneret.org">דוביקס</a>, יולי 2003
<BR>
כל הזכויות שמורות (c) לפרוייקט <a target="_blank" href="http://www.linux-kinneret.org">גנו/לינוקס כנרת</a>
<BR>
הרשות נתונה בזאת להעתיק, להפיץ ו/או לשנות את המסמך הזה, תחת תנאי רשיון ה GNU לשימוש חופשי במסמכים, גרסה 1.2 או כל גרסה מאוחרת יותר שתפורסם ע&quot;י קרן התוכנה החופשית.
</td></tr></table></center>
<br>

<p><U><FONT COLOR="BLUE"><B>
מבוא
</B></FONT></U></p>
<p>
גנו/לינוקס כנרת היא מערכת הפעלה שלמה הכוללת גם מגוון עשיר של יישומים. היות וכך, אין אפשרות להריץ את גנו/לינוקס כנרת כיישום מתוך מערכת הפעלה אחרת. מדריך זה יסביר לך כיצד להפעיל את גנו/לינוקס כנרת וינחה אותך בשלבי הגדרת התצורה הראשונית.
</p>
<p>
מדריך זה ילווה אותך לאורך השלבים הבאים:
</p>
<ul>
<li>
איתחול המערכת מתקליטור
</li>
<li>
הכנת תקליטון איתחול
</li>
<li>
אשף הגדרת התצורה הראשונית
</li>
<li>
מה הלאה?
</li>
</ul>

<p><U><FONT COLOR="BLUE"><B>
איתחול המערכת מתקליטור
</B></FONT></U></p>
<p>
גנו/לינוקס כנרת היא מערכת הפעלה שלמה הכוללת גם מגוון עשיר של יישומים. היות וכך, אין אפשרות להריץ את גנו/לינוקס כנרת כיישום מתוך מערכת הפעלה אחרת. כדי להפעיל את גנו/לינוקס כנרת עליך לבצע איתחול של המערכת מתוך התקליטור. הפרק הבא יסביר לך איך לבצע איתחול מתוך תקליטון (דיסקט) במידה ואין למחשב שלך אפשרות לבצע איתחול מתקליטור.
</p>
<p>
יש להפעיל את המחשב כאשר התקליטור של גנו/לינוקס כנרת נמצא בכונן התקליטורים. במידה ומוצג מסך הפתיחה של כנרת, המחשב שלך מאפשר איתחול מתקליטור וניתן להמשיך לפרק <b>אשף הגדרת התצורה הראשונית</b>. באם במקום לאתחל את גנו/לינוקס כנרת, עלתה מערכת הפעלה אחרת, יש באפשרותך לבצע את אחד מהצעדים הבאים:
</p>
<ul>
<li>
להכין תקליטון איתחול כפי שמוסבר בפרק <b>הכנת תקליטון איתחול</b>
</li>
<li>
לשנות את ההגדרות האתחול של המחשב (מומלץ למשתמשים מתקדמים בלבד)
</li>
</ul>

<p><B><I><FONT COLOR="BLUE"><B>
שינוי הגדרות האיתחול של המחשב
</B></FONT></I></B></p>
<p>
<b>אזהרה! סעיף זה מיועד למשתמשים מתקדמים בלבד. אין אנו אחראים לשום נזק שעלול לקרות למחשבך מביצוע ההוראות בסעיף זה. באם מחשבך לא איפשר איתחול מתקליטור - מומלץ לבצע איתחול מתקליטון (דיסקט) כפי שמוסבר בפרק הבא.</b>
</p>
<p>
הגדרות האיתחול של המחשב מוגדרות ב-BIOS ונשמרות ברכיב זיכרון לא-מחיק. כדי להגיע למסך שינוי הגדרות אלו, יש ללחוץ על מקש כלשהו עם איתחול המחשב. המקש עליו יש ללחוץ שונה ממחשב אחד למשנהו, אך לרוב מדובר במקש <b>F1</b> או <b>DEL</b>. בדרך כלל תופיע הודעה מתאימה בשלב איתחול המחשב שתציין מהו המקש עליו יש ללחוץ. לאחר לחיצה על מקש זה (כל עוד ההודעה המתאימה מופיעה על המסך), יופיע מסך ההגדרות של ה-BIOS.
</p>
לתשומת לבך! ישנם מחשבים ניידים מסויימים שבהם לא ניתן לבצע את ההגדרות המופיעות בתת-פרק זה, אולם הם מאפשרים לבחור את התקן האיתחול (boot device) ע&quot;י לחיצה על מקש מתאים בשלב האיתחול של המחשב. באם מופיעה הודעה לגבי אפשרות זו, עליך ללחוץ על המקש המתאים ולבחור מהתפריט המתאים איתחול מתקליטור.
<p>
לאחר הכניסה למסך הגדרות ה-BIOS, עליך לאתר את האפשרות להגדרת סדר האיתחול (boot sequence) של המחשב בתפריט. ברירת המחדל היא לרוב A,C (המציינת ניסיון איתחול מתקליטון ולאחר מכן ניסיון איתחול מכונן קשיח). עליך לשנות הגדרה זו ל-A,CDROM,C (או אפשרות דומה) על מנת להנחות את המחשב לנסות איתחול מתקליטור באם לא הוכנס תקליטון איתחול, ולפני ניסיון איתחול מכונן קשיח. 
</p>
<p>
לאחר שינוי ההגדרה, עליך לשמור את התצורה החדשה ולבצע איתחול מחדש של המחשב כאשר הפעם אמור להופיע מסך הפתיחה של גנו/לינוקס כנרת.
</p>

<p><U><FONT COLOR="BLUE"><B>
הכנת תקליטון איתחול
</B></FONT></U></p>
<p>
פרק זה נועד לעזור לך להכין תקליטון איתחול שיאפשר לך להריץ את כנרת. באם כבר הצלחת להפעיל את כנרת מתקליטור, עליך להמשיך לפרק הבא <b>אשף הגדרת התצורה הראשונית</b>.
</p>
<p>
הכנת תקליטון האיתחול מתבצעת מתוך מערכת ההפעלה &quot;חלונות&quot;. עלייך להכניס את התקליטור של גנו/לינוקס כנרת לכונן התקליטורים, וברוב המקרים אשף הכנת תקליטון האיתחול יופעל אוטומטית והמסך הבא יופיע:
</p>
<CENTER><IMG SRC="&quot;../image/win_autorun.png&quot;"></CENTER>
<p>
באם לא מוגדר למערכת ההפעלה &quot;חלונות&quot; שלך להפעיל את התוכנה מהתקליטור באופן אוטומטי, עליך להריץ את היישומון באופן ידני. כדי לבצע זאת, עליך להיכנס לסייר הקבצים ולהריץ את התוכנית kinneret.exe הנמצא בתקליטור תחת ספריית boot כמתואר בצילום המסך הבא:
</p>
<CENTER><IMG SRC="&quot;../image/win_explore.png&quot;"></CENTER>
<p>
עם הרצת היישומון והופעת מסך הפתיחה, עליך ללחוץ על הכפתור <b>הכנת תקליטון הפעלה</b>, והחלון הבא יופיע:
</p>
<CENTER><IMG SRC="&quot;../image/win_makecd.png&quot;"></CENTER>
<p>
עליך להכניס תקליטון מפורמט לכונן המתאים (רצוי תקליטון חדש שאין עליו מידע שעלול ללכת לאיבוד) וללחוץ על הכפתור <b>התחל</b>. היישומון יעתיק לתקליטון את הקבצים הנדרשים לאיתחול גנו/לינוקס כנרת ולאחר סיום פעולתו, עליך ללחוץ על הכפתור <b>איתחול המחשב</b> מהחלון הראשי של היישומון.  יופיע חלון אישור כבצילום המסך הבא, ולאחר לחיצה על כפתור <b>המשך</b> יבוצע איתחול של המחשב.
</p>
<p>
<b>לתשומת לבך!</b> איתחול המחשב עלול לגרום לאובדן מידע שלא נשמר בכונן הקשיח בכל היישומים הפועלים בזמן האיתחול. לפיכך מומלץ לבצע שמירה של המידע בכל היישומים הפועלים ולסיים את פעולת יישומים אלו לפני איתחול המחשב.
</p>

<p><U><FONT COLOR="BLUE"><B>
אשף הגדרת התצורה הראשונית
</B></FONT></U></p>
<p>
עם איתחול פעולת גנו/לינוקס כנרת יתבצעו השלבים הבאים:
</p>
<ul>
<li>
יופיע מסך ההפעלה של גנו/לינוקס כנרת (splash screen). מסך זה יוצג למשך שניות בודדות והוא מאפשר הגדרת פרמטרי איתחול שונים במידה ונתקלת בבעיות בהפעלה רגילה של המערכת. הגדרות אלו מיועדות למשתמשים מתקדמים ואינן מוסברות במדריך זה, אולם ניתן לקבל מסך עזרה על-ידי לחיצה על מקש <b>F2</b> כל עוד מוצג מסך ההפעלה.
</li>
<li>
על המסך יופיעו הודעות שונות של עליית המערכת וזיהוי אוטומטי של חומרת המחשב שברשותך.
</li>
<li>
תמונת הרקע של שולחן העבודה של גנו/לינוקס כנרת תוצג לאחר סיום הצגת ההודעות הנזכרות למעלה.
</li>
<li>
מסך ההפעלה (splash screen) של(סביבת העבודה שבה משתמשת גנו/לינוקס כנרת יופיע לאחר זמן מה (משך ההמתנה תלוי במהירות המחשב שברשותך). 
</li>
<li>
לאחר שניות מעטות ייטען אשף הגדרת התצורה הראשונית ויופיע מסך הפתיחה של אשף זה:
</li>
</ul>
<CENTER><IMG SRC="&quot;../image/confwiz_welcome.png&quot;"></CENTER>
<p>
לאחר קריאת מילות הפתיחה, עליך ללחוץ על הכפתור <b>הבא</b> ולקרוא בעיון את רישיון השימוש במערכת גנו/לינוקס כנרת. 
</p>
<p>
<b>לתשומת לבך!</b>
הפצת גנו/לינוקס כנרת מסופקת &quot;כפי שהיא&quot;, בלא אחריות מסוג כלשהו, בין אם מפורשת ובין אם משתמעת, לרבות, אך מבלי למעט מהאמור, האחריות המשתמעת למסחריות והתאמה למטרה מסוימת. בעלי זכויות היוצרים ו/או מפיצי התוכנה לא ישאו כלפיך באחריות לנזקים, לרבות נזקים כלליים, מיוחדים, משניים או תוצאתיים כלשהם, הנובעים מהשימוש או מאי-היכולת להשתמש בתוכנות המסופקות. עליך לקרוא את רישיון השימוש ונספחיו בעיון לפני השימוש בהפצה זו.
</p>
<p>
לאחר שקראת, הבנת והסכמת לתנאי הרישיון, עליך ללחוץ על הכפתור <b>הבא</b> כדי לבחור באופן ההפעלה של האשף: 
</p>
<CENTER><IMG SRC="&quot;../image/confwiz_options.png&quot;"></CENTER>
<ul>
<li>
קביעת הגדרות מהירה - זאת אפשרות ברירת המחדל והאפשרות המומלצת. באם ברצונך לבחור באפשרות זאת, כל מה שעלייך לעשות הוא ללחוץ על כפתור  <b>הבא</b> בחלון זה. 
</li>
<li>
דילוג על שלב ההגדרות - אפשרות זאת תסיים את פעולת אשף ההגדרות באופן מיידי (ניתן להפעילה גם על ידי לחיצה על הכפתור  <b>ביטול</b> המופיע בתחתית המסך. אפשרות זאת אינה שומרת הגדרות כלשהן על הכונן הקשיח, ומיועדת  <b>להדגמה בלבד</b>. אנו ממליצים להימנע מאפשרות זאת מאחר והיא אינה מאפשרת שמירת הגדרות וכן עלולה להקטין את ביצועי המערכת בזמן ההדגמה.
</li>
<li>
קביעת הגדרות מפורטות - אפשרות זאת מיועדת למשתמשי לינוקס מנוסים בלבד ואינה מתוארת במדריך זה.
</li>
</ul>
<p>
בשלב הבא תוגדר תצורת המערכת באופן אוטומטי ותופיע הודעה שתציג את ההגדרות השונות המבוצעות על-ידי האשף. שלב זה עלול לקחת דקות אחרות. עליך להמתין בסבלנות עד לסיום פעולתו. לאחר סיום ביצוע ההגדרות עליך ללחוץ על כפתור <b>הבא</b> על-מנת להמשיך. 
</p>
<CENTER><IMG SRC="&quot;../image/confwiz_setup.png&quot;"></CENTER>
<p>
השלב האחרון של פעולת האשף תאפשר לך לייבא גופנים ממחיצת חלונות. <b>לתשומת לבך!</b> לפני ייבוא גופנים ממחיצת חלונות עליך לוודא את תנאי הרישיון שתחתיו גופנים אלו מופצים ושאין מניעה חוקית בשימוש בגופנים אלו במערכת גנו/לינוקס כנרת. האחריות על ייבוא הגופנים ושימוש בהם ו/או חריגה מתנאי הרישוי שתחתיו הגופנים הופצו חל עליך בלבד.
</p>
<p>
הפצת גנו/לינוקס כנרת כוללת מגוון גופנים חופשיים בעברית ושפות נתמכות אחרות שיאפשרו לך להנות מהמערכת גם מבלי לייבא גופנים חיצוניים כלשהם. על מנת שלא לייבא גופנים כלשהם, עליך לסמן את הנתיבים לקבצי הגופנים המוצגים וללחוץ על הכפתור <b>הסר</b>. יש ללחוץ על כפתור <b>הבא</b> בכדי להגיע למסך הסיום של האשף.
</p>
<CENTER><IMG SRC="&quot;../image/confwiz_fonts.png&quot;"></CENTER>
<p>
יש ללחוץ על כפתור <b>סיום</b> בכדי לסיים את פעולת האשף. הפרק הבא יכוון אותך לשלבים הבאים על-מנת לאפשר לך לבצע התאמה אישית, להתחבר לאינטרנט וללמוד על מגוון האפשרויות והתוכנות העשיר העומד לרשותך בגנו/לינוקס כנרת. 
</p>
<CENTER><IMG SRC="&quot;../image/confwiz_done.png&quot;"></CENTER>

<p><U><FONT COLOR="BLUE"><B>
מה הלאה?
</B></FONT></U></p>
<p>
עד כה למדת כיצד לאתחל את גנו/לינוקס כנרת והגדרת את התצורה הראשונית הנדרשת להפעלת המערכת. בהרצות חוזרות אין צורך לחזור על כל הצעדים שתוארו לעיל - יהיה עליך רק לאתחל את המערכת בעזרת התקליטור או התקליטון (בהתאם לאפשרות בה בחרת להשתמש) ולהגיע היישר לשולחן העבודה של המערכת. אשף הגדרת התצורה הראשונית לא יופעל בשנית (בהנחה שהשלמת את פעולתו) וההגדרות שהוא ביצע יישמרו בהפעלות חוזרות של המערכת.
</p>
<p>
לרשותך <b>אשף התאמה אישית</b> שיאפשר לך להתאים את התנהגות המערכת להעדפותיך האישיות. אשף זה יאפשר לך להגדיר את ערכת הנושא של שולחן העבודה, לשנות את גודל הגופנים ועוד. האשף יורץ באופן אוטומטי עם סיום פעולת אשף ההגדרות. הדרכה לשימוש באשף זה מופיעה במדריך נפרד. יש באפשרותך להפעיל אשף זה שנית במידה והעדפותיך ישתנו על מנת להתאים מחדש את הגדרות סביבת העבודה.
</p>
<p>
אשף נוסף שמומלץ להריץ בתחילה הוא <b>אשף החיבור לאינטרנט</b>. אשף זה יעזור לך להתחבר לספק האינטרנט שלך ולהתחיל לגלוש ברשת. אשף זה יש להריץ לאחר ההפעלה הראשונית של המערכת או לאחר שינוי סוג החיבור (כבלים, ADSL, חיוג וכו'), ספק השירות (חשבון האינטרנט) או התקני החיבור (מודמים). הדרכה לשימוש באשף זה מופיעה במדריך נפרד. יש באפשרותך להפעיל אשף זה שנית במידה והעדפותיך ישתנו על מנת להתאים מחדש את הגדרות סביבת העבודה.
</p>
<p>
<b>מדריך השחייה</b> הוא מרכז המידע האינטראקטיבי של גנו/לינוקס כנרת. מדריך זה כולל אוסף מאמרים שיאפשרו לך ללמוד על המערכת החדשה שלך ומגוון היישומים העשיר הכלול בה. מומלץ ביותר לקרוא את כל המאמרים בפרק <b>לומדים לשחות בכנרת</b> על מנת להפיק את המיטב מגנו/לינוקס כנרת.
</p>
<p>
צוות פרוייקט גנו/לינוקס כנרת מברך אותך על הפעלת התקליטור ומאחל לך הנאה ועבודה פוריה!
</p>

<center><table bgcolor="#99ccff" width="90%" cellpadding="5" cellspacing="0" border="1"><tr><td align="center">
מסמך זה עובד ונערך ע&quot;י תוכנה חופשית בלבד. המסמך נכתב כקובץ XML בעזרת עורך התמלילים Katoob והומר ל HTML בעזרת המעבד xsltptoc תוך שימוש בתבנית XSLT שנכתבה בעזרת Katoob, על מערכת ההפעלה GNU/Linux. 
</td></tr></table></center>
<br>

</body>
</html>
