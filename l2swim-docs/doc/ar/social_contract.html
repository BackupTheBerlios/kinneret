<!DOCTYPE HTML PUBLIC "-//W3C//DTD HTML 4.01 Transitional//EN">
<html>
<head>
<meta http-equiv="Content-Type" content="text/html; charset=UTF-8">
<link title="StyleSheet" rel="stylesheet" href="../../etc/l2swim.css" type="text/css">
<title>
האמנה החברתית של פרוייקט גנו/לינוקס כנרת (טיוטה לא-מאושרת)
</title>
</head>
<body dir="rtl">
<CENTER>
<IMG SRC="/opt/kinneret/images/blue_bar.png"><FONT COLOR="BLUE"><H1>
האמנה החברתית של פרוייקט גנו/לינוקס כנרת (טיוטה לא-מאושרת)
</H1></FONT><IMG SRC="/opt/kinneret/images/blue_bar.png">
</CENTER>
<BR><center><table bgcolor="#99ccff" width="90%" cellpadding="5" cellspacing="0" border="1"><tr><td align="center">
גרסה 1, יולי 2003
<BR>
נכתב ע"י צוות פרוייקט גנו/לינוקס כנרת (c) כל הזכויות שמורות
<BR>
כל אחד מורשה להעתיק ולהפיץ עותקים מדוייקים של מסמך זה, אבל אסור לשנות את תוכנו בלא אישור בכתב מבעלי הזכויות.
</td></tr></table></center>
<br>

צוות פרוייקט גנו/לינוקס כנרת מאמין שהשתתפות בפרוייקט תוכנה חופשית הוא זכות גדולה אך גם חובה. החובה לשאוף למימוש החזון הנעלה של תנועת התוכנה החופשית, והצבת רף גבוה שיוכיח שתוכנה חופשית יכולה לא רק להשתוות לתוכנה קניינית, אלא אף לעלות עליה. על מנת לעמוד ביעד זה, אנו חברי ומפתחי גנו/לינוקס כנרת, ראינו לנכון לפרסם אמנה חברתית זו המשקפת את חזוננו כלפי הקהילה. אנו מודעים לכך שאילוצים פרקטיים עלולים לעמוד בפנינו, אך אנו נחושים להצליח במשימה שקבענו לעצמנו, ונשאף ליישם את היעדים הבאים ככל שהדבר יתאפשר לנו.  

<p>
פרוייקט גנו/לינוקס כנרת ישאף להציג לתלמידים בארץ אלטרנטיבה חופשית וחינמית איכותית למערכות הפעלה קנייניות, לתוכנות משרדיות מסחריות, ללומדות ועזרי לימוד ותוכנות נוספות  בהן הם משתמשים, מתוך תקווה שבכך נאפשר לתלמידים מכל שכבות האוכלוסיה הזדמנות שווה בחינוך הטכנולוגי.

<ul>
<li>
פרוייקט גנו/לינוקס כנרת ישאף להתאים את ההפצה לתוכניות הלימוד של משרד החינוך ויפעל לאישור תוכניות לימוד מבוססות תוכנה חופשית ע"י מערכת החינוך.
</li>
<li>
פרוייקט גנו/לינוקס כנרת ישאף לאפשר שימוש בהפצה ובכלל זה תרגום התיעוד המצורף להפצה לשפות נוספות הנפוצות בקרב תלמידי ישראל, ובלל זה ערבית ורוסית.
</li>
<li>
פרוייקט גנו/לינוקס כנרת ישאף לאפשר שימוש בהפצה גם לתלמידים עם מוגבלויות  המהוות אתגר לשימוש רגיל במחשב.
</li>
</ul>
</p>

<p>
פרוייקט גנו/לינוקס כנרת ישאף לקדם את תנועות התוכנה החופשית והקוד הפתוח בישראל

<ul>
<li>
כל הקוד שייכתב במסגרת גנו/לינוקס כינרת יופץ תחת רישיון ה GNU/GPL המבטיח את זכויותיו החופשיות של המשתמש בתוכנה
</li>
<li>
 אנו נשאף שרוב תכולת ההפצה תהיה זמינה תחת רישיון זה או רשיונות חופשיים אחרים המאושרים ע"י גורמים מוסמכים של תנועות התוכנה החופשית והקוד הפתוח.
</li>
<li>
אנו מקדמים בברכה כל פרוייקט אחר המקדם את התוכנה החופשית ו/או קוד הפתוח בישראל, ונשאף לשתף איתו פעולה בכדי שנוכל לתרום יחדיו למען הקהילה.
</li>
<li>
שיפורי תוכנות ותרגומים שיבוצעו במסגרת הפרוייקט יועברו לפרוייקטי האם על מנת לאפשר לכלל המשתמשים להנות מהן
</li>
</ul>

</p>

<p>
פרוייקט גנו/לינוקס כנרת ישאף ליישם רף גבוה של איכות, אבטחה ואמינות בכל הנוגע לתוכנה ולתיעוד שיסופקו ע"י הפרוייקט.  
<ul>
<li>
פרוייקט גנו/לינוקס כנרת יבצע בדיקות איכות על גרסאות המופצות לציבור הרחב. בדיקות אלו יכללו גרסאות מקדימות שיבדקו על-ידי מתנדבים וכן מסמך בדיקות מפורט שיעודכן באופן שוטף.
</li>
<li>
פרוייקט גנו/לינוקס כנרת ישאף לאפשר למשתמשים סביבת עבודה מאובטחת ומוגנת.
</li>
<li>
פרוייקט גנו/לינוקס כנרת לא יסתיר תקלות. בעיות מהותיות שיתגלו ידווחו באופן אמין ומיידי למשתמשי ההפצה בהודעות שיפורסמו באתר הבית. 
</li>
</ul>
</p>

<table bgcolor="#99ccff" width="100%" cellpadding="5" cellspacing="0" border="0"><tr><td align="center">מסמך זה עובד ונערך עבור <a href="http://www.linux-kinneret.org">גנו/לינוקס כנרת</a>, תוך שימוש בתוכנה חופשית בלבד.</td></tr></table>
</body>
</html>
