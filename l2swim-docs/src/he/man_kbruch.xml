<?xml version="1.0" encoding="utf-8"?>
<article lang="hebrew">
<title>
KBruch
</title>

<copy>
מסמך זה נכתב ע"י <link href="mailto:shaked.gai@gmail.com">גיא שקד</link>, ינואר 2006
<newl/>
כל הזכויות למדריך שמורות לפרוייקט גנו/לינוקס כנרת
<newl/>
הרשות נתונה בזאת להעתיק, להפיץ ו/או לשנות את המסמך הזה, תחת תנאי רשיון ה GNU לשימוש חופשי במסמכים, גרסה 1.2 או כל גרסה מאוחרת יותר שתפורסם ע"י קרן התוכנה החופשית.
</copy>

<toc lang="hebrew"/>

<main>

<para>
KBruch היא תוכנה לתרגול פעולות חשבון בסיסיות עם שברים. מדריך זה ידריך אותך באשר לאופן השימוש בתוכנה.
</para>
<chapter>הכרות בסיסיות</chapter>
<image>
  <file>../image/man_kbruch1.png</file>
</image>
החלון של KBruch כולל חמישה איזורים
<bullets>
	<item>שורת התפריטים - דרכה ניתן לגשת לתרגיל חדש, לצאת מהתוכנית, לשנות הגדרות או לגשת לקבצי העזרה הרלוונטיים.</item>
	<item>סרגל הכלים - הנמצא מתחת לשורת התפריטים, ומאפשר לגשת לתרגיל חדש ולשנות הגדרות כגון מספר הגורמים, המכנה המשותף המקסימלי ופעולות החשבון הזמינות.</item>
	<item>בוחר התרגילים - נמצא בצד ימין, ומאפשר לבחור בין ארבעה סוגי תרגילים - תרגיל שברים, השוואה, המרה וחלוקה לגורמים</item>
	<item>החלק המרכזי - בו מופיע התרגיל</item>
	<item>איזור הסטטיסטיקה - נמצא בצד שמאל, ובו ניתן לראות כמה תרגילים פתרת בהצלחה, בכמה טעית וכמה תרגילים פתרת בסך הכל.</item>
</bullets>

<chapter>אופן השימוש</chapter>
<para>
ראשית עליך לבחור את סוג התרגילים, באמצעות בוחר התרגילים. התרגיל הנבחר יוצג בחלק במרכזי של התוכנה, עליך לספק את התשובה הנכונה וללחוץ על כפתור "בדוק תרגיל". עם הלחיצה על הכפתור תוכל לדעת אם צדקת או טעית, ובמקרה של טעות תוצג גם התשובה הנכונה. לחיצה נוספת על הכפתור תוביל לתרגיל הבא.
</para>
<chapter>סוגי תרגילים</chapter>
<section>תרגיל שברים</section>
<image>
	<file>../image/man_kbruch2.png</file>
</image>
<para>
תרגיל שברים הוא התרגיל המרכזי בתוכנה. במצב זה התוכנה מציגה תרגיל המורכב משברים פשוטים, ועליך לכתוב את המונה והמכנה של התשובה במקום המתאים לכך.
</para>
<para>
על מנת לשלוט ברמת הקושי של התרגילים ניתן לשנות את מספר הגורמים (בין שניים לחמישה), את המכנה המשותף המקסימלי בתרגיל (בין עשר לחמישים), ואת פעולות החשבון שיופיעו בו (חיבור וחיסור, כפל וחילוק, או כל ארבעת פעולות החשבון הבסיסיות(. לאחר כל תרגיל יתעדכן איזור הסטטיסטיקה שבצד שמאל, על מנת לאפס את הסטטיסטיקה יש ללחוץ על "התחל מחדש".
</para>
<para>
מכיוון שרוב המורים לא מסתפקים בתשובה לא מצומצמת - יש לצמצם את התשובה. במידה ותתקבל תשובה נכונה אך לא מצומצמת - התוכנה תתריע על כך, אבל התרגיל יחשב כטעות.
</para>

<section>השוואה</section>
<image>
	<file>../image/man_kbruch3.png</file>
</image>
<para>
בתרגיל ההשאווה עליך לציין מי מבין שני השברים המוצגים גדול יותר. לחיצה על הכפתור שבין שני השברים תהפוך את הסימן שמוצג עליו.	
</para>

<section>המרה</section>
<image>
	<file>../image/man_kbruch4.png</file>
</image>
<para>
בתרגיל ההמרה עליך להמיר שבר עשרוני לשבר פשוט, ולכתוב את המונה והמכנה של השבר הפשוט במקום המתאים לכך.
</para>
<para>
קו מעל לספרה האחרונה בשבר העשורני מציין שהשבר ממשיך עד אינסוף,  כלומר - בתמונה הכונה היא ל0.33333333.... ולכן התשובה הנכונה היא 1/3 ולא 3/10.	
</para>

<section>חלוקה לגורמים</section>
<image>
	<file>../image/man_kbruch5.png</file>
</image>
בתרגיל החלוקה לגורמים עליך לפרק מספר לגורמים הראשוניים שלו. על מנת להוסיף גורם יש ללחוץ על הכפתור המתאים, על מנת להסיר את הגורם האחרון שנוסף יש ללחוץ על "הסר גורם אחרון", כאשר כל הגורמים המרכיבים את המספר מופיעים יש ללחוץ על "בדוק תרגיל".

</main>

</article>
