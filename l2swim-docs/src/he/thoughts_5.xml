<?xml version="1.0" encoding="utf-8"?>
<hebrew>
<title>
הכל מתחיל בחינוך
</title>

<copy>
מאת <link href="mailto:ori@helicontech.co.il">אורי עידן</link>, יולי 2003
<newl/>
מאמר זה מופץ תחת רישיון <link href="gfdl_license.html">GFDL</link>. אם אתם משתמשים במאמר, אשמח לשמוע על כך, ניתן לכתוב לי מייל בכתובת הנ"ל. המקור של מאמר זה זמין <link href="http://esc.sail.co.il/~ori/thoughts5.html">כאן</link> וניתן להגיב עליו <link href="http://yafs.sail.co.il/index.php?forum=Ori">בפורום שלי</link> 
<newl/>
הגרסה המובאת להלן אינה הגרסה המקורית. גרסה זו עברה עריכה והתאמות ע"י <link href="mailto:dovix@linux-kinneret.org">דוביקס</link> תוך שמירה על תכני המאמר המקורי.
</copy>

<chapter>
מאמר חמישי בסדרה
</chapter>

<para>
בעבר כתבתי על עקרונות התוכנה החופשית, על המודל העסקי של התוכנה החופשית וכמובן גם על הישום המעשי, מערכת ההפעלה GNU/Linux ואיך זה בעצם הרבה יותר מאשר מערכת הפעלה. זו קהילה שלמה.
<newl/>
לנושא הזה יש מספר השלכות שנוגעות ישירות לתחום החינוך ועל זה אדבר במאמר זה.
<newl/>
כאשר רואים מאמר על מחשבים וחינוך, מיד חושבים על לימודי מחשב. אכן זה בסופו של דבר מה שנדבר עליו אבל כאשר מדברים על חינוך, אסור לשכוח מספר עקרונות בסיסיים שחשוב שיהיו בחינוך:

<bullets>
<item>
חינוך חייב לשמור על עקרונות של מוסר.
</item>
<item>
חינוך חייב לשמור על עקרונות של חופש.
</item>
<item>
חינוך חשוב שיחנך לעבודת צוות ושיתוף פעולה.
</item>
<item>
חשוב גם לזכור שחינוך אינו ללמד משהו מסויים אלא בעיקר לתת כלים ללימוד ומחשבה.
</item>
</bullets>

התוכנה החופשית, יכולה להיות כלי מדהים שגם מחנך לכל העקרונות שתוארו לעיל וגם מלמד מחשבים.
<newl/>
לעומת זאת, תוכנה קניינית חסרים לה הרבה מאד תכונות על מנת לענות על העקרונות הבסיסיים של חינוך.
</para>

<chapter>
עזרה לזולת
</chapter>

<para>
תוכנה קניינית, אינה יכולה לחנך לעזרה לזולת ושיתוף פעולה.
<newl/>
כאשר משתמשים בתוכנה קניינית, בדרך כלל חותמים על רשיון שלא מאפשר לתת עותקים מהתוכנה לחברים. כאשר אסור לעזור לחברים, ע"י העתקת התוכנה, איך אפשר לחנך לעזרה לזולת?
<newl/>
זה מזכיר לי תמיד דוגמה שנתן ריצ'רד סטולמן (הוגה הרעיון של תוכנה חופשית).
<newl/>
כאשר מגיע ילד לבית הספר עם חבילת סוכריות, המורה מבקשת ממנו לכבד את חבריו לכיתה, לעומת זאת כאשר הוא מגיע עם דיסקט, חס וחלילה, שלא יתן לאף אחד אפילו לראות...
<newl/>
איך יתכן שבכל דבר אחר רצוי מאד להתחלק עם החברים, אפילו עם ממתקים שכאשר הוא יחלק לחבריו, ישאר לו פחות.
<newl/>
עם תוכנה הסיפור הוא שונה, אם הוא יחלק לחבריו, עדיין תשאר לו אותו כמות... זה כמו ידע, כאשר נותנים ידע, הנותן אינו חסר והמקבל מרוויח. רק בתוכנה חופשית זה יתכן, כי רק בתוכנה חופשית מותר לתת לאחרים.
</para>

<chapter>
עקרונות מוסריים
</chapter>

<para>
במאמר הראשון דיברתי על נושא המוסר ומחשבים והסברתי מדוע תוכנה חופשית היא הרבה מעבר לרק תוכנה חופשית, היא תוכנה מוסרית.
<newl/>
בתחום החינוך לנושא זה חשיבות מכרעת. חשוב מאד להראות את המוסר בכל צורה הן בדברים הגלויים והן בדברים הניסתרים.
<newl/>
אבא שלי שהוא איש חינוך, תמיד אומר שהחינוך הוא לא רק מה שאומרים או מראים החינוך הוא בעיקר מה שהילד, התלמיד קולט במסרים שאינם מילוליים.
<newl/>
כאשר משתמשים בתוכנה שמדכאת יצירתיות, מדכאת חופש, מעודדת בינוניות ברור שלא ניתן לחנך לעקרונות של יצירתיות, חופש, התקדמות וכד'.
<newl/>
כמובן שכאשר משתמשים בתוכנה של חברה שלא רק שעושה את הדברים שתוארו לעיל אלא גם עוברת על החוק, לא עובדת לפי סטנדרטים, מנסה לחסום התפתחות בכל דרך שהיא, ברור שאנחנו כאן עוברים על עקרונות בסיסיים של חינוך.
<newl/>
אז אולי התלמיד יצא כאשר הוא יודע מחשבים, (גם זה די בספק לדעתי) אבל המסרים הסמויים המועברים אליו הם:

<bullets>
<item>
חופש בחירה אינו דבר דרוש 
</item>
<item>
תחרות חופשית אינה דבר חיובי 
</item>
<item>
אין סיבה לשאוף למצויינות 
</item>
<item>
אין סיבה להתפתח 
</item>
<item>
מותר במקרים מסויימים לעבור על החוק 
</item>
<item>
אין צורך לכבד סטנדרטים מקובלים 
</item>
</bullets>

חישבו רגע בראש פתוח ותגלו שאכן אלו המסרים הסמויים (בשום מקרה לא גלויים) המועברים אלינו ואל הדור הבא במצב הקיים היום בעולם המחשבים.
<newl/>
ראו את המאמר הראשון להסבר מפורט יותר.
</para>

<chapter>
חינוך לחופש
</chapter>

<para>
התוכנה החופשית מעצם שמה, כבר מעודדת חופש וכמובן מעבירה הן בצורה גלוייה והן בצורה סמוייה את המסר של החופש.

<bullets>
<item>
בתוכנה חופשית התלמיד חופשי להשתמש בתוכנה איך שהוא רוצה.
</item>
<item>
התלמיד חופשי להעתיק אותה.
</item>
<item>
התלמיד חופשי לשנות אותה.
</item>
<item>
החופש להעתיק נותן עוד יתרון שחשוב בעיקר בימים אלו של האטה כלכלית.
</item>
<item>
גם בית הספר יכול להעתיק את התוכנה ובכך להגיע ליותר תלמידים במחיר נמוך יותר. אולי גם כאן יש עקרון חשוב נוסף בחינוך, שהוא צריך להיות זמין לכמה שיותר אנשים.
</item>
</bullets>

</para>

<chapter>
חינוך לעבודת צוות ושיתוף פעולה
</chapter>

<para>
זה גם אחד מהדברים שאותם ניתן ללמוד היטב מהתוכנה החופשית ומערכת GNU/Linux הרי מערכת זו נוצרה מתוך הקהילה ומתפתחת ע"י הקהילה.
<newl/>
ללא שיתוף פעולה ועזרה הדדית של מאות אלפי אנשים ברחבי העולם, לא היינו מגיעים כיום למערכת כה שלמה ויפה.
<newl/>
כאשר מביאים דבר כזה לבית הספר, מיד מעבירים את המסר של עבודה קהילתית הנושא של הקהילה ברור מאיליו.
</para>

<chapter>
לימוד מחשבים
</chapter>

<para>
עד כה דיברתי אך ורק על עקרונות חינוכיים גרידא, בכלל לא דיברתי על לימוד ולימוד מחשבים בפרט.
<newl/>
מערכת GNU/Linux הינה מערכת הפעלה מתקדמת שבנוייה על עקרונות מחשוב שהוכחו זה מכבר כיציבים וטובים.
<newl/>
בזכות העובדה שהמערכת כוללת את כל הרכיבים הנדרשים לעבודה הן משרדית רגילה והן לפיתוח תוכנה, ניתן בקלות ללמד את כל תחומי המחשוב בעזרתה.
<newl/>
מכיוון שהמערכת כוללת מגוון רחב של תוכנות, ניתן להשתמש בה ללימוד מגוון רחב של ישומי מחשב.
<newl/>
כל התוכנות מגיעות עם קוד המקור, דבר שאידאלי ללימוד תכנות. הדרך הטובה ביותר ללמוד לתכנת היא להסתכל על תוכנות שאחרים כתבו. כך לפחות אני למדתי לתכנת.
<newl/>
מכיוון שהמערכת מאד יציבה, ניתן להתמקד בלימוד התוכנה, או הישום ולא לבזבז זמן על הפעלות חוזרות ונשנות של המחשב או על התקנה מחדש וכד'.
<newl/>
מכיוון שהמערכת בטוחה יותר, אין חשש ממשחקים ווירוסים שיביאו התלמידים ולכן ניתן בהחלט לתת לתלמידים להכניס דיסקטים ולהעתיק דברים הן מהמחשב בכיתה והן מהמחשב שלהם בבית.
<newl/>
כמו כן בגלל החופש, אין מה לדאוג שמה יעתיקו את התוכנה, זה לא רק מותר זה אפילו רצוי!
</para>

<chapter>
סיכום
</chapter>

<para>
מכל מה שדובר במאמר זה, אנו רואים שלא רק שתוכנה חופשית יכולה לשמש ללימוד מחשבים אלא הרבה מעבר לזה.
<newl/>
תוכנה חופשית היא הדרך היחידה בעצם לחנך להתפתחות, לשאיפה קדימה. היא הדרך היחידה לפתח את המחשבה של התלמיד.
<newl/>
בעצם רואים גם שלימוד מחשבים שלא בעזרת תוכנה חופשית הוא דבר לא מוסרי בעליל מכיוון שהוא מחנך לדברים שאינם מוסריים כגון:

<bullets>
<item>
אי עזרה לזולת 
</item>
<item>
הגבלת חופש 
</item>
<item>
עבירה על החוק 
</item>
<item>
אי כיבוד סטנדרטים 
</item>
</bullets>

איני אומר בהכרח שתוכנה קניינית הינה עבירה על החוק או אי כיבוד סטנדרטים הדברים האלו נכונים רק לתוכנה הקניינית המקובלת כיום.
<newl/>
אני כולי תקווה שנושא העבירות על החוק ואי כיבוד סטנדרטים יעלם.
<newl/>
אבל יחד עם זאת, עדיין תוכנה קניינית מחנכת לאי עזרה לזולת ולהגבלת החופש דברים אלו הינם לא מוסריים גם כן.
<newl/>
לפי הדברים שנאמרו כאן, שימוש בתוכנה קיניינית לפעמים אולי יכול לשמש ללימוד מחשבים אבל תוך פגיעה בעקרונות חשובים של מוסר, חופש, יצירתיות וכד'.
<newl/>
לכן רצוי מאד להתרחק מתוכנה קניינית בכל הקשור לחינוך.
<newl/>
בנוסף לכך בעזרת תוכנה חופשית ניתן להגיע ליותר ויותר תלמידים, נקודה זו חשובה בעיקר בישראל בה תקציבי החינוך מוגבלים.
</para>

<copy>
מסמך זה עובד ונערך ע"י תוכנה חופשית בלבד. המסמך המקורי הוסב לקובץ XML בעזרת עורך התמלילים Katoob והומר ל HTML בעזרת המעבד xsltptoc תוך שימוש בתבנית XSLT שנכתבה בעזרת Katoob, על מערכת ההפעלה GNU/Linux. 
</copy>


</hebrew>
