<?xml version="1.0" encoding="utf-8"?>
<article lang="hebrew">
<title>
מוסריות וחופש בעולם המחשבים
</title>

<copy>
מאת <link href="mailto:ori@helicontech.co.il">אורי עידן</link>, יוני 2003
<newl/>
מאמר זה מופץ תחת רישיון <link href="gfdl_license.html">GFDL</link>. אם אתם משתמשים במאמר, אשמח לשמוע על כך, ניתן לכתוב לי מייל בכתובת הנ"ל. המקור של מאמר זה זמין <link href="http://esc.sail.co.il/~ori/thoughts4.html">כאן</link><web/> וניתן להגיב עליו <link href="http://yafs.sail.co.il/index.php?forum=Ori">בפורום שלי</link><web/> 
<newl/>
הגרסה המובאת להלן אינה הגרסה המקורית. גרסה זו עברה עריכה והתאמות ע"י <link href="mailto:dovix@linux-kinneret.org">דוביקס</link> תוך שמירה על תכני המאמר המקורי.
</copy>

<toc lang="hebrew"/>

<main>

<chapnotoc>
מאמר ראשון בסדרה
</chapnotoc>

<para>
כמה הגיגים שעולים בדעתי בתקופה האחרונה.
<newl/>
יתכן שמה שתקראו כאן יראה לכם מצחיק או לפעמים אפילו קשה.
</para>

<para>
בתקופה האחרונה התחלתי לחשוב על מה שקורה בעולם המחשבים, רוב העולם משתמש במערכת הפעלה אחת ובתוכנות מאותה חברה ולא מעלה על דעתו שיכול להיות אחרת.
<newl/>
אם נסתכל על תחומים אחרים של החיים המודרניים, תופעה כזו לא תעלה על הדעת. כאשר נלך לקנות מכונית למשל, נסתכל על עשרות דגמים, כאשר נלך לקנות בגד גם כן נסתכל על כמה דגמים ובסוף נבחר בגד שמתאים לנו ויתכן שאפילו נבקש מתופרת שתתאים לנו את הבגד.
<newl/>
משום מה בתוכנה זה בכלל לא כך ומאד מפליא שלא רק שרבים לא שמים לב לכך, אלא שאפילו כאשר מסבים את תשומת ליבם לכך הם עוד מתווכחים וטוענים שלא, זה בכלל לא כך.
</para>

<chapter>
כמה מינוחי יסוד
</chapter>

<para>
ולאלו מכם שאינם מבינים גדולים במחשבים, קצת הסברים.
<newl/>
מי שמבין במחשבים יכול לדלג על הקטע הזה שבמילא לא יחדש לו דבר.
<newl/>
תוכנת מחשב נכתבת בשפה שנועדה לבני אדם, שנקראת שפת תכנות. התוכנה מתורגמת לשפת מכונה אותה המחשב מבין ע"י תוכנה אחרת שנקראת מהדר (compiler). כאשר התוכנה מתורגמת, לא צריך את קוד המקור שלה (הקובץ המקורי שממנו תרגמנו אותה) על מנת להריץ אותה.
<newl/>
על מנת לשנות את התוכנה, לשפר אותה, לתקן באגים וכד' אנו זקוקים לקוד המקור. ללא קוד המקור לא נוכל ללמוד כיצד בנויה התוכנה, לא נוכל לשנות אותה, בקיצור נצטרך לכתוב אותה מחדש.
<newl/>
 כאשר התוכנה רצה היא משתמשת בשירותים של תוכנה אחרת שנקראת מערכת ההפעלה. מערכת ההפעלה נותנת שירותים בסיסיים כמו גישה לכוננים (קבצים וכד'), הצגת טקסט ותמונות על המסך, קריאת לוח המקשים והעכבר, קשר לאינטרנט וכד'.
<newl/>
גם מערכת הפעלה, בהיותה תוכנה נכתבת באותה צורה של קוד מקור שמתורגם אחר כך לשפת מכונה אותה המחשב מריץ.
</para>

<chapter>
הכל עסקים
</chapter>

<para>
ועכשיו כשהבנו את הדברים הבסיסיים בואו נסתכל מה קורה בעולם:
<newl/>
כאשר לחברה אחת יש שליטה בשוק, מה עלול לקרות?

<bullets>
<item>
חברה שכזו יכולה לא לתת לנו את קוד המקור לתוכנות שלה (מה רע בזה אסביר מיד).
</item>
<item>
חברה שכזו יכולה להקשות על חברות אחרות לקיים תחרות מולה.
</item>
<item>
שימוש בתוכנה אחת עלול לעודד בינוניות.
</item>
<item>
ללא תחרות היצירתיות מדוכאת.
</item>
<item>
התקדמות המין האנושי עלולה להתעכב (ראה סעיף 4).
</item>
<item>
חברה שכזו עלולה לעבור על החוק כשיד השלטונות קצרה מלהושיע.
</item>
<item>
חברה שכזו יכולה להתעלם מתקנים פתוחים ולייצר תקנים משל עצמה. 
</item>
</bullets>

כל המעשים האלו לדעתי הינם מעשים לא מוסריים כך שחברה שכזו תהיה בעצם חברה לא מוסרית!
<newl/>
ולדעתי אדם מוסרי שמן הסתם לא מוכן לתמוך במעשים לא מוסריים אפילו לא בעקיפין, לא רצוי שישתמש במוצרים של חברה שכזו.
<newl/>
אני אישית התחלתי לחשוב על כך בשנה האחרונה ולאט לאט הפסקתי להשתמש במוצרים כאלו מסיבות אידאולוגיות.
<newl/>
כיום אני חושב שכמו שלא יעלה על הדעת שאתמוך אפילו לא בעקיפין בארגון טרור (להבדיל אלף אלפי הבדלות), לא יעלה על הדעת שאתמוך בעקיפין בחברה שתעשה מעשים לא מוסריים.
<newl/>
היה לי ויכוח מעניין לא מזמן באחד מפורומי המחשבים בארץ, ויכוח שהחל בהודעה שפרסם משהו על כך שעוד מוצר הפסיק להתקיים בגלל פעולותיה של חברה מסויימת.
<newl/>
אני הצגתי את דעתי ומזה התפתח דיון מאד מעניין שהסתיים בכך שלא היה לצד השני דבר חכם לומר אז הוא אמר שאני בדרן טוב. אם יש מישהו מהקוראים שחושב שהוא צדק, אולי יוכל להפנות אותי לסוכן טוב, אולי כך ארוויח יותר כסף :-)
</para>

<chapter>
קוד פתוח
</chapter>

<para>
ועכשיו, מדוע כל כך חשוב לתת לנו את קוד המקור לתוכנות? הרי רובנו לא ממש יודעים לקרוא את זה.
<newl/>
קוד פתוח מקדם את היצירתיות מכיוון שכך אפשר ללמוד מה אחרים כתבו, ללמוד ולשפר. בקוד סגור (שזה מה שקורה היום ברוב המקרים) יש מוצר אחד מכל דבר פחות או יותר, בקוד פתוח יש עשרות מוצרים מכל סוג, לדוגמה: מערכות אופיס יש בערך שלוש מקובלות, דפדפני אינטרנט בערך חמישה, אני מכיר חמש תוכנות מסרים מידיים שתומכות במספר פרוטוקולים.
<newl/>
בקוד פתוח אם משהו לא מתאים לנו אנחנו יכולים לשפר אותו או לשלם למישהו שיבצע זאת עבורינו.
<newl/>
אם יש באג אפשר לתקן אותו או לשלם למישהו שיעשה זאת עבורנו.
<newl/>
הדבר דומה לבגד שאנו קונים בחנות ויכולים ללכת לתופרת לביצוע תיקונים ושינויים בבגד, בתוכנה נוכל לבקש ממישהו שיעשה עבורנו שינויים רק אם קוד המקור יהיה זמין לנו.
<newl/>
בקוד סגור... אנחנו תקועים עד שהחברה תועיל בטובה אם בכלל אי פעם לתקן את זה.
<newl/>
קוד סגור מעודד בינוניות כי אף אחד לא רואה את הקוד שכתבנו אז בשביל מה לכתוב אותו טוב, יעיל ובטוח?
</para>

<chapter>
האם אפשר להתקיים מקוד פתוח?
</chapter>

<para>
רבים טוענים שאם נפתח את הקוד בעצם אפשר יהיה להעתיק את התוכנה וכך נפסיד כסף ולכן תוכנה חופשית הינה דבר לא מסחרי.
<newl/>
אין דבר רחוק יותר מהאמת.
<newl/>
לשמחתנו תנועת התוכנה החופשית קיימת כעשרים שנה כך שאפשר לראות שהדבר אינו נכון גם מעשית.
<newl/>
נתחיל בהסבר מדוע זה מסחרי:

<bullets>
<item>
אף אחד לא אמר שאסור למכור תוכנה, אפשר בהחלט למכור תוכנה, נכון שלא נרוויח ממכירת כל עותק כי לאחר שמכרנו מספר עותקים אנשים יעתיקו אותם ולא ישלמו לנו יותר.
</item>
<item>
אפשר להרוויח מהתאמות של התוכנה לישומים שונים אבל כאן מיד יבואו המתנגדים ויגידו, מדוע שיבואו דווקא אלי שאוסיף להם תוספות? התשובה לכך פשוטה, מי שכתב את התוכנה יודע הכי טוב כיצד לשנות אותה ולכן יהיה תחרותי.
</item>
<item>
אפשר להרוויח מהדרכה, התקנה ושירותים אחרים. 
</item>
</bullets>

כך שבתוכנה חופשית (קוד פתוח) יש בהחלט אפשרויות רווח, אמנם המודל העסקי הוא שונה אבל עדיין רווחי.
די להביט בדוחות של חברות בורסאיות שעוסקות בתוכנה חופשית וקוד פתוח ולראות שאכן ניתן להרוויח מזה.
</para>

<para>
מאמר זה הינו ראשון בסדרת מאמרים, כאשר יהיה לי עוד זמן אכתוב עוד.
אשמח לקבל תגובות למאמר.
</para>

</main>

</article>
