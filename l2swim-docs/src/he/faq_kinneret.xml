<?xml version="1.0" encoding="utf-8"?>
<article lang="hebrew">
<title>
שאלות נפוצות על פרוייקט גנו/לינוקס כנרת
</title>

<copy>
גרסה 1.1, מאי 2003
<newl/>
נכתב ע"י צוות פרוייקט גנו/לינוקס כנרת (c) כל הזכויות שמורות
<newl/>
כל אחד מורשה להעתיק ולהפיץ עותקים מדוייקים של מסמך זה, אבל אסור לשנות את תוכנו בלא אישור בכתב מבעלי הזכויות.
</copy>

<toc lang="hebrew"/>

<main>

<chapter>
איך נולד פרוייקט כנרת?
</chapter>
<para>
פרוייקט כנרת <link href="http://www.whatsup.co.il/modules.php?op=modload&amp;name=Forum&amp;file=viewtopic&amp;topic=1064&amp;forum=12">נולד</link><web/> בפורום "קוד פתוח" של פורטל הלינוקס הישראלי <link href="http://www.whatsup.org.il">Whatsup</link><web/> מתוך הבנה לאתגר שעידן המיחשוב במערכת החינוך מעמיד בפני תלמידי בתי הספר בישראל. מחד גיסא, מערכת החינוך בישראל כופה על התלמידים קניית תוכנות באלפי שקלים (או העתקה פיראטית של אותן תוכנות) בכך שהיא מרגילה את התלמיד בשימוש בתוכנות אלו בבית הספר. מאידך גיסא, לא מוצעות לתלמיד חלופות ראויות מבחינת קלות הפעלה, התקנה ותמיכה בעברית. מתוך הבעייה הנ"ל נולד הרעיון של יצירת תקליטור שיכיל מערכת הפעלה גנו/לינוקס שלא תחייב התקנה לדיסק הקשיח, הקלדת פקודות "מוזרות" או הבנה במחשבים! המערכת תציג לתלמיד הישראלי עולם "לינוקסי" ידידותי, מעוצב, קל לשימוש ולתפעול, שעונה על כל צרכיו מכיתה א' - עד סיום התיכון, ואף מעבר! פרוייקט כנרת אינו מתיימר ליצור הפצת לינוקס חדשה, אלא להתבסס על הפצה קיימת ולהתאים אותה לצרכי הפרוייקט תוך הוספת הכלים הדרושים לתלמיד - כמו מעבד תמלילים, גליון אלקטרוני, תוכנה ליצירת מצגות, תוכנת עריכת תמונה, מהדרים ל- C ולפסקל, ועוד תוכנות רבות ושימושיות אחרות.
</para>

<chapter>
מה המטרה?
</chapter>
<para>
לפרוייקט כנרת שלוש מטרות עיקריות -
<bullets>
<item>
להציג לתלמידים בארץ אלטרנטיבה חופשית וחינמית איכותית למערכת ההפעלה ולתוכנות קנייניות בהן הם משתמשים.
</item>
<item>
לקדם את תנועות התוכנה החופשית והקוד הפתוח בישראל
</item>
<item>
לספק תחליף ראוי העומד בזכות עצמו ושיאפשר לתלמידים מכל שכבות האוכלוסיה הזדמנות שווה בחינוך הטכנולוגי.
</item>
</bullets>
</para>

<chapter>
אז מה בדיוק יש בכנרת?
</chapter>
<para>
כנרת מספקת מערכת הפעלה מסוג "גנו/לינוקס" על גבי תקליטור. המערכת מכילה שולחן עבודה בעל תמיכה מקסימלית בעברית. תחתיו מופעלים כלים שונים החיוניים לשימושו של תלמיד במערכת החינוך הישראלית. הדגש הוא על כלים איכותיים, חופשיים ועל תמיכה עברית ברמה הגבוהה ביותר הקיימת. כחלק מפרוייקט "גנו/לינוקס כנרת" מושם דגש על החיבור בין שולחן העבודה והיישומים השונים, והתאמתם לעבודה עם עברית. כמו כן, הפרוייקט מספק מנגנונים אוטומטיים לחיבור לאינטרנט, גישה למערכות קבצים חלונאיות ושאר הגדרות בעזרת אשפים שיהפכו את החוויה הראשונית של משתמש מורגל חלונות לנעימה, קלה ופשוטה.
</para>

<chapter>
האם כנרת זמינה רק לדוברי עברית?
</chapter>
<para>
בהחלט לא! קהל היעד שלנו הוא כלל תלמידי ישראל, בלי הבדלי דת או מוצא. אנו מאמינים כי החופש הוא יעד אוניברסלי ושלכל תלמיד יש את הזכות להנות מהחירויות שאותן אנו מעוניינים להביא לתודעת הציבור בפרוייקט זה. בשלב ראשון כללנו חבילות שפה בערבית ורוסית לצד העברית וכן אנו פועלים לתרגם את התיעוד הכלול בהפצה ואת האשפים השונים לשפות אלו.
</para>

<chapter>
איך הפרוייקט תורם לתנועת התוכנה החופשית?
</chapter>
<para>
כל הקוד שנכתב במסגרת גנו/לינוקס כינרת מופץ תחת רישיון ה GNU/GPL המבטיח את זכויותיו החופשיות של המשתמש בתוכנה. בנוסף, אנו שואפים שרוב תכולת ההפצה תהיה זמינה תחת רישיון זה או רשיונות חופשיים אחרים. אנו נשאף לאפשר למשתמש בהפצה שאהב את חווית "התוכנה החופשית" שהוענקה לו, לעבור לשימוש מלא במערכת גנו/לינוקס תוך שימוש בכלים שכבר הכיר במסגרת התקליטור.
</para>
<para>
מידע נוסף על העקרונות לפיהם אנו פועלים ניתן למצוא <link href="social_contract.html">באמנה החברתית של הפרוייקט</link>.
</para>

<chapter>
האם מותר לי לתת עותקים של כנרת לחברים?
</chapter>
<para>
מומלץ ואף רצוי לתת עותק של גנו/לינוקס כנרת לחברים - תקליטור זה מכיל תוכנה חופשית ומותר לך להפיץ או לשכפל אותו כרצונך. עותק מלא של רישיון השימוש זמין <link href="kinneret_license.html">כאן</link>.
</para>

<chapter>
מי אנחנו?
</chapter>
<para>
אנחנו קבוצה של תלמידים, וכאלו שהיו תלמידים, משתמשי לינוקס וכאלו שאינם משתמשי לינוקס, בעלי רקע בתכנות, עיצוב או בניית אתרים או ללא רקע במחשבים ואשר מעוניינים לשנות את המצב הקיים כפי שמתואר במסמך זה. אנחנו פועלים על חשבון זמננו החופשי ומתוך רצון לתרום לתנועת התוכנה החופשית בישראל.
</para>
<para>
את רשימת צוות הפיתוח וידידי הפרוייקט אפשר למצוא <link href="kinneret_credits.html">במסמך זה</link>.
</para>

<chapter>
האם אפשר להצטרף לפרוייקט? אני (לא) מתכנת.
</chapter>
<para>
בוודאי! כל מי שרוצה לעזור מוזמן להצטרף לצוות הפרוייקט! לא כל המשימות דורשות תכנות, ולכן כל תרומה, החל מתרגומים, כתיבת תיעוד ואפילו בדיקות איכות והשתתפות בפורומים שלנו מתקבלת בברכה. פרטים נוספים ניתן לקבל <link href="howto_help.html">בדף המידע</link>.
</para>

<chapter>
האם אתם מתחרים בהפצות גנו/לינוקס אחרות בארץ, כמו "בוטן" או "Linbrew"?
</chapter>
<para>
בהחלט לא! אנו מקדמים בברכה כל פרוייקט המקדם את הקוד הפתוח בישראל, ונשאף לשתף איתו פעולה בכדי שנוכל לתרום האחד לשני מבלי לדרוך האחד לשני על האצבעות. "גנו/לינוקס כנרת" מיוחדת בכך שהיא לא הפצה כללית אלא הפצה ייעודית. בנוסף, בעוד שהפרוייקטים האחרים בונים את המערכת מא' ועד ת', אנו מתבססים על הפצה קיימת ונספק שדרוגים מעת לעת עפ"י עדכונים בהפצת הבסיס שלנו.
</para>

<chapter>
מה זה גנו (GNU)?
</chapter>
<para>
גנו, או בשמו הלועזי GNU, הוא פרוייקט שהוקם ע"י ריצ'ארד סטולמן והיה זה שהציג את רעיון התוכנה החופשית לעולם. GNU הם ראשי התיבות של GNU's Not Unix (אלו ראשי תיבות ריקורסיביים). אתר הפרוייקט (באנגלית) הוא: http://www.gnu.org, חברי הפרוייקט היו אלו שכתבו את רשיון ה- GPL, שהם ראשי תיבות של General Public License, והיו אלו שכתבו את המהדר הידוע gcc, את מערכת ההפעלה הידועה GNU/Linux ועוד כלים חופשיים וחינמיים רבים ואחרים. למידע נוסף, מומלץ גלוש לאתר הפרוייקט או לקרוא על כך במסמכי "גנו/לינוקס כנרת".
</para>

<chapter>
למה "כנרת"?
</chapter>
<para>
אחד מהעקרונות הבסיסיים של כנרת הוא החופש, ומה מייצג את החופש טוב יותר מהים אבל - חשוב לזכור, אנחנו פרוייקט ישראלי, ועל כן הלכנו על הכנרת. בנוסף לכל אלו אנו רואים בכנרת "שער כניסה" לעולם התוכנה החופשית עבור משתמשים רבים, כנרת מסמלת עבורנו את הפינגווין (שמייצג את הלינוקס) שעובר מעידן הקרח (קהילה מצומצמת) ומפשיר (מגיעה לקהל יעד גדול בהרבה)
</para>
<para>
שירה של המשוררת רחל, ששימש השראה לחלק ממייסדי הפרוייקט <link href="rachel_kinneret.html">זמין לצפיה כאן</link>.
</para>

</main>

</article>
