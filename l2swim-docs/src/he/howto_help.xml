<?xml version="1.0" encoding="utf-8"?>
<article lang="hebrew">
<title>
מידעון למעוניינים להצטרף לפרוייקט גנו/לינוקס כנרת
</title>

<copy>
גרסה 1.2, דצמבר 2003
<newl/>
נכתב ע"י costello ונערך ע"י dovix עבור פרוייקט גנו/לינוקס כנרת (c) כל הזכויות שמורות
<newl/>
כל אחד מורשה להעתיק ולהפיץ עותקים מדוייקים של מסמך זה, אבל אסור לשנות את תוכנו בלא אישור בכתב מבעלי הזכויות.
</copy>

<toc lang="hebrew"/>

<main>

<chapter>
אהבת את הפרוייקט? רוצה לעזור?
</chapter>
<para>
מסמך זה נכתב על-מנת לעזור לך "להיכנס לעניינים" בצורה חלקה ומהירה ולפרוש בפניך את האפשרויות המרכזיות לקידום פרוייקט גנו/לינוקס כנרת. לא כל המשימות דורשות תכנות, ולכן כל תרומה, החל מתרגומים, כתיבת תיעוד ואפילו בדיקות איכות יתקבלו בברכה.

</para>
<chapter>
קצת היסטוריה
</chapter>
<para>
אם קראת את ה-<link href="faq_kinneret.html"> FAQ (שאלות נפוצות)</link> שלנו (ואנחנו מקווים שקראת) ידוע לך בוודאי שהפרוייקט הוקם בפורום קוד פתוח בפורטל הלינוקס העברי - whatsup. אם יש לך זמן פנוי מומלץ לקרוא את הדיון המקורי <link href="http://www.whatsup.co.il/modules.php?op=modload&amp;name=Forum&amp;file=viewtopic&amp;topic=1064&amp;forum=12">כאן</link><web/>. למרות שמדובר בדיון ארוך באופן יחסי זו הדרך הטובה ביותר להבין איך נולד ועוצב הרעיון והפרוייקט.
</para>


<chapter>
צוות ההיגוי
</chapter>
<para>
במהלך התגבשות הפרוייקט היה ברור שיש צורך בגוף מכוון, שידחוף את כנרת קדימה, לצורך כך התאגדו שישה מהמשתתפים הפעילים בדיונים הראשוניים, שהביעו נכונות לתרום ולהתחייב לפרוייקט. ההחלטה הראשונה הצוות הייתה חלוקה לקבוצות עבודה, כשכל חבר קיבל קבוצה, ואיתה נושא לטיפולו. צוות ההיגוי גם קובע מועדים לפגישות מקוונות ב-IRC. קישורים: <link href="http://www.linux-kinneret.org/main/modules.php?name=News&amp;file=article&amp;sid=3"> ההודעה בדבר הקמת צוות ההיגוי</link><web/> ו<link href="http://www.linux-kinneret.org/main/modules.php?name=Content&amp;pa=showpage&amp;pid=1"> דף קשר לחברי צוות ההיגוי</link><web/>.
</para>

<chapter>
קבוצות עבודה וחלוקת תפקידים
</chapter>

<bullets>
<item>
קבוצת המוצר מרכזת החלטות לגבי היישומים והתכונות שיכללו בכנרת תוך עיצוב כנרת כמערכת שהיא מתעתדת להיות ובקרת איכות על המוצר הסופי. כמו כן אחראית הקבוצה על מיתוג כנרת ויצירת/איסוף הרכיבים הגרפיים של כנרת. 
</item>
<item>
קבוצת האתר עוסקת בבניית ותחזוקת האתר, ניהול מעקב שוטף על הפורומים ואישור חדשות לפרסום. 
</item>
<item>
קבוצת הפיתוח מרכזת את כל עבודות התיכנות של כנרת- החל מבניית אשפים יעודיים וכלה בהכנסת שינויים או תיקונים ביישומים שונים או בהפצת הבסיס. 
</item>
<item>
קבוצת התיעוד והעריכה מרכזת את כל עבודות התרגום, התיעוד, והכתיבה של כנרת וכן בדיקת דקדוק ואיות של כל המסמכים שנכתבים ע"י צוות הפרוייקט. 
</item>
<item>
קבוצת הערצוב עוסקת בבניית קובץ ה-ISO (התקליטור) של כנרת- הוספת והסרת רכיבים, ניהול מאגר חבילות ומעקב אחר עדכונים של תוכנות והפצת הבסיס. 
</item>
<item>
קבוצת יחסי החוץ אמונה על בחינת האספקט המשפטי של מרכיבים בעייתיים בהפצה, הפקת הודעות ציבוריות, מענה על שאלות, פרסום חדשות באתר והעברת מידע מתוך צוות ההיגוי לכלל חברי הפרוייקט.
</item>
<item>
קבוצת הפדגוגיה אחראית על התכנים החינוכיים של ההפצה ועל הגדרת תוכניות לימוד לינוקס עבור מערכת החינוך.
</item>
</bullets>

<chapter>
צורת העבודה
</chapter>
<para>
רוב העבודה על כנרת מתבצעת בפורומים שבאתר.
מדי פעם, כאשר נושא עקרוני עולה לדיון, מכונסת פגישה מקוונת ב-IRC. הפגישות מתקיימות על שרת מאקרון הישראלי irc.macron.co.il:6667 בערוץ kinneret# בד"כ בשעות הערב. הודעות על פגישות מקוונות מתפרסמות ב<link href="http://www.linux-kinneret.org">אתר הבית
</link><web/> שלנו.
חבילות להורדה וכלי פיתוח אחרים אפשר למצוא ב<link href="http://developer.berlios.de/projects/kinneret">אתר הפיתוח</link><web/>
ב-berliOS, חממת פיתוח גרמנית לפרוייקטים בקוד פתוח. קוד ומסמכים בפיתוח ניתן למצוא בשרתי ה-cvs וה ftp באתר הנ"ל.
</para>


<chapter>
איך אפשר להשתלב בכל זה?
</chapter>
<para>
באופן כללי התשובה מורכבת משני חלקים -  
</para>

<bullets>
<item>
היכולת - לכל קבוצה דרושים מתנדבים בעלי תחומי ידע ויכולות שונות, מתכנתי C יוכלו לתרום רבות לקבוצת הפיתוח בעוד שמעצבים מוכשרים יוכלו לתרום הרבה יותר לקבוצת המוצר. אבל גם אם אין לך ידע מוקדם בתכנות או בלינוקס ביכולתך לעזור - למשל ע"י הבעת דעה לגבי איכות ההפצה או העלאת הצעות לשיפור, כמו כן יש ביכולתך לעזור באיסוף ותרגום מסמכים או בהכנסת כנרת לבתי ספר. 
</item>
<item>
הרצון - זה החלק החשוב, אם יש בך רצון לתרום לקידום תנועת התוכנה החופשית והקוד הפתוח בכלל או לקידום פרוייקט גנו/לינוקס כנרת בפרט אנחנו רוצים לראות אותך איתנו. 
</item>
</bullets>
 
<para>
עכשיו כל מה שנשאר לעשות הוא להכנס לפורומים ולהתעדכן בנוגע למשימות הבוערות של כל קבוצה, להביע דעה, להציע רעיונות או ליצור קשר עם האחראי על הנושא ולהתחיל לעבוד!
</para>

</main>

</article>
