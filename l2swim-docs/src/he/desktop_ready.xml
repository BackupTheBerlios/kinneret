<?xml version="1.0" encoding="utf-8"?>
<article lang="hebrew">
<title>
מערכת הפעלה של האקרים?
</title>

<copy>
מאת <link href="http://t2.technion.ac.il/~shlomil">שלומי לובטון</link>, אוקטובר 2002
<newl/>
כל הזכויות שמורות למחבר.
</copy>

<main>

<para>
לפני הכרותי עם מערכת ההפעלה "לינוקס", שמעתי רבים מזכירים ביראה את שמה כ"מערכת ההפעלה של ההאקרים" (וכשאומרים "האקר" הכוונה היא בעצם ל"אדם בעל ידע טכני רחב במחשבים" ולא לפושע). מערכת הפעלה של האקרים? האם יוצא מכך שרק האקרים מסוגלים להשתמש בה? כאשר שאלתי שאלה זו לפני כשנתיים התשובה היתה ברורה: כן. כדי להפעיל מערכת לינוקס היית צריך להיות לפחות "גאון ממוצע". למה? כי רוב הפעולות בלינוקס בוצעו בעזרת שורת הפקודה (command-line או "דוס" בפי משתמשי וינדוס) ש"נותנת למפעיל כוחות כבירים" כפי שטוענים רוב משתמשי הלינוקס הותיקים. אבל זה לא מתאים לי ולא מתאים לרוב המשתמשים בעולם. אנחנו מעדיפים ממשק גרפי כי זה נעים יותר לעיניים, כי זה קל יותר להקליק על אייקון מאשר להקליד את שם התוכנה, זה קל יותר "לגרור קבצים" מאשר ללמוד פקודות העתקה מתוחכמות, וקל יותר לקרוא בשפת האם שלנו.
</para>

<chapnotoc>
אז אם לינוקס היא מערכת הפעלה כזו טובה, חזקה ויציבה, למה אין לה ממשק גרפי מודרני?
</chapnotoc>
<para>
התשובה היא שיש לה. למען האמת ללינוקס יש מספר "שולחנות עבודה" אבל לא נדון בנושא זה. 
 </para>

<chapnotoc>
האם לינוקס בשלה מספיק בכדי לכבוש את שולחן-העבודה שלי?
</chapnotoc>
<para>
... או שאלה קצת יותר קשה: "אם אני עובר היום לשימוש בלעדי בלינוקס, האם היא תספק לי את כל השרותים והתוכנות שאני רגיל לקבל מוינדוס?". אני מתכוון לנסות לספק מענה (לפחות חלקי) לשאלה זו.
 </para>


<chapnotoc>
מה אני מצפה משולחן-העבודה שלי?
</chapnotoc>

<bullets>
<item>
אני רוצה שיראה יפה לעין.
</item>
<item>
אני רוצה קיצורי דרך ואייקונים לכל מיני פעולות.
</item>
<item>
אני רוצה תמיכה בעברית (או כל שפה אחרת).
</item>
<item>
אני רוצה שיהיה לי "כפתור start" (או "כפתור התחל").
</item>
<item>
אני רוצה לעצב אותו לתצורה הנוחה לי.
</item>
</bullets>
<para>
תמונת מסך של שולחן העבודה של KDE עם לוקליזציה מלאה לעברית:
</para>
<image><file>../image/desktop_ready_1.jpg</file></image>

<bullets>
<item>
אני רוצה דפדפן אינטרנט יציב ומשוכלל.
</item>
<item>
אני רוצה לקרוא דואר אלקטרוני.
</item>
<item>
אני רוצה לשמור על קשר עם חברי מ ICQ,MESSanger,IRC,Jabber וכו'.
</item>
</bullets>
<para>
תמונת מסך של mozilla,kopete,kmail,xchat רצים במקביל:
</para>
<image><file>../image/desktop_ready_2.jpg</file></image>

<bullets>
<item>
אני רוצה לשמוע mp3
</item>
<item>
אני רוצה לצפות בקבצי וידאו דחוס, DVD ומולטימדיה. (יש אפשרות לצפות בקבצי AVI, ופורמטים שונים של חלונות)
</item>
</bullets>
<para>
תמונת מסך של XMMS,Xine,Ogle:
</para>
<image><file>../image/desktop_ready_3.jpg</file></image>

<bullets>
<item>
אני רוצה לערוך מסמכים, גליונות אלקט', מצגות, יומן פגישות. (יש אפשרות לייבא קבצי Word)
</item>
</bullets>
<para>
תמונת מסך של gnumeric, kword, kpresenter, Ximian evolution:
</para>
<image><file>../image/desktop_ready_4.jpg</file></image>

<bullets>
<item>
אני רוצה לצייר יצירות אומנות.
</item>
</bullets>
<para>
תמונת מסך של Gimp:
</para>
<image><file>../image/desktop_ready_5.jpg</file></image>


<para>
אני רוצה את כל זה בחינם (לא בגלל שאני קמצן אלא בגלל שאני מעדיף לבזבז את הכסף שלי על חומרה יותר איכותית מאשר לבזבז אותו על תוכנה באיכות ירודה).
</para>
<para>
עד עתה לינוקס סיפקה לי כל מה שאני צריך ולכן, בשבילי לינוקס היא שולחן נוח שלא חסר בו דבר ובנוסף קיבלתי מספר בונוסים נוספים: הוא הרבה יותר יציב, הרבה יותר מהיר והרבה יותר יפה מכל שולחן עבודה אחר שאני מכיר. נושא היציבות נורא חשוב לי. אני אדם שמתעצבן מאד בכל פעם שהמחשב (מערכת ההפעלה) נתקע לי ולפעמים בא לי לתפוס את המקלדת ולרסק אותה לתוך המסך. מאותו יום שבו החלטתי להעביר את רוב העיסוקים שלי ללינוקס, נהייתי אדם הרבה יותר רגוע ופחות עצבני.
</para>
<para>
לסיכום, לינוקס היא כבר לא מערכת להאקרים בלבד. יש ללינוקס המון אפליקציות גרפיות ונוחות.
</para>
<para>
אם לא תנסו - לא תדעו. 
</para>

</main>

</article>


