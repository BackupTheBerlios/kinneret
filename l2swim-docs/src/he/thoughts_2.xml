<?xml version="1.0" encoding="utf-8"?>
<article lang="hebrew">
<title>
תוכנה חופשית אינה בהכרח חינמית
</title>

<copy>
מאת <link href="mailto:ori@helicontech.co.il">אורי עידן</link>, יוני 2003
<newl/>
מאמר זה מופץ תחת רישיון <link href="gfdl_license.html">GFDL</link>. אם אתם משתמשים במאמר, אשמח לשמוע על כך, ניתן לכתוב לי מייל בכתובת הנ"ל. המקור של מאמר זה זמין <link href="http://esc.sail.co.il/~ori/thoughts4.html">כאן</link><web/> וניתן להגיב עליו <link href="http://yafs.sail.co.il/index.php?forum=Ori">בפורום שלי</link><web/> 
<newl/>
הגרסה המובאת להלן אינה הגרסה המקורית. גרסה זו עברה עריכה והתאמות ע"י <link href="mailto:dovix@linux-kinneret.org">דוביקס</link> תוך שמירה על תכני המאמר המקורי.
</copy>

<toc lang="hebrew"/>

<main>

<chapnotoc>
מאמר שני בסדרה
</chapnotoc>

<para>
בהמשך למאמר הקודם שלי שדיבר על מוסריות וחופש בעולם המחשבים, עוד כמה דברים על תוכנה חופשית.
</para>

<chapter>
מהי תוכנה חופשית
</chapter>

<para>
רבים מתבלבלים וחושבים שתוכנה חופשית משמעותה תוכנה חינמית.
<newl/>
יתכן שבמקרים מסויימים זה נכון אבל זו כלל אינה הכוונה במונח תוכנה חופשית.
<newl/>
תוכנה חופשית היא תוכנה שרשיונה עונה על הקריטריונים הבאים:

<bullets>
<item>
מותר לכל אחד להריץ את התוכנה, לכל מטרה.
</item>
<item>
מותר להסתכל בקוד המקור של התוכנה ולהתאים אותה לצרכיך.
</item>
<item>
מותר להפיץ את התוכנה כך שאתה יכול לעזור לחבריך בכך שתיתן להם להשתמש בתוכנה שלך.
</item>
<item>
מותר לשפר את התוכנה ולשחרר את השיפורים חזרה לציבור הרחב. 
</item>
</bullets>

בגלל שמותר להפיץ את התוכנה, לכולם נראה שתוכנה חופשית היא גם חינמית אבל זה לא בהכרח כך.
<newl/>
מותר לגבות כסף על התוכנה אבל אסור להגן עליה מפני העתקה.
<newl/>
נכון שכך, מודל הרווח ע"י מכירת עותקים של התוכנה נעלם כמעט לחלוטין אבל... זה עדיין לא אומר שלא ניתן להרוויח מתוכנה חופשית!
הרווח בתוכנה חופשית בא בדרכים אחרות.

<bullets>
<item>
קודם כל, כתכנת, יתכן שישלמו לך על כתיבת התוכנה כך שכבר יש כאן רווח אישי.
</item>
<item>
כחברה, ניתן להרוויח ע"י כתיבת שיפורים לתוכנה לפי הזמנה מיוחדת, הלקוח ישלם עבור כתיבת התוכנה.
</item>
<item>
ניתן להרוויח ע"י שירותים נלווים כגון: התקנה, הדרכה והתאמה של התוכנה.
</item>
</bullets>

</para>

<chapter>
למה זה כל כך חשוב?
</chapter>

<para>
תוכנה חופשית היא חשובה מאד לאנושות כולה מכיוון שהיא מגינה על חופש הפרט וחופש הציבור.
<newl/>
מדוע היא מגינה על חופש הפרט?
<newl/>
מכיוון שהיא מאפשרת לכל אחד להריץ את התוכנה ללא הגבלה.
<newl/>
מכיוון שהיא מאפשרת לכל אחד לעשות כל שימוש בתוכנה למעט שימוש שיחסום את החופש של שאר האנשים.
<newl/>
נוסף לכך, תוכנה חופשית היא נדבך חשוב בהתקדמות האנושות (לפחות בתחום המחשוב)
<newl/>
ומדוע זה כך?
<newl/>
מכיוון שבתוכנה חופשית, יש לך את החופש ללמוד איך התוכנה כתובה ואז להוסיף לזה את הידע שלך וכך ליצור תוכנה חדשה שהיא טובה יותר מהקודמת, זוהי התקדמות אמיתית של המין האנושי.
</para>

<section>
תוכנה חופשית שומרת עלינו
</section>

<para>
בתוכנה חופשית יש לנו יותר חופש לבחור עם איזו תוכנה אנו משתמשים כך שאנו איננו תלויים בספק תוכנה אחד שיעשה מה שהוא רוצה ויגביל את חופש הבחירה שלנו.
</para>

<section>
תוכנה חופשית בטוחה יותר לשימוש
</section>

<para>
למרות שאולי יראה ההיפך מכיוון שברגע שרואים את קוד המקור של התוכנה ניתן לדעת גם את החולשות של התוכנה וכך לפרוץ אליה.
<newl/>
המציאות מוכיחה את ההיפך בהתייחס לתוכנה חופשית. מכיוון שניתן לשנות אותה ולשפר אותה ניתן לראות את החולשות שלה מבחינה בטיחותית ולתקן אותם מיד. אין צורך לחכות לטוב ליבו של יצרן התוכנה.
</para>

<section>
תוכנה חופשית יציבה יותר ומכילה פחות באגים
</section>

<para>
גם כאן יתכן שיגידו אנשים שמכיוון שכל אחד יכול להוסיף תיקונים לתוכנה, כך גם מתכנתים ברמה נמוכה יכולים להוסיף תיקונים שיוסיפו באגים ויפחיתו את היציבות של התוכנה.
<newl/>
אבל גם כאן, יש חוסר הבנה יסודית בעניין.
<newl/>
כל אחד רואה את השינויים שכל אחד מוסיף ואנשים לא ממש רוצים שיראו שהם כותבים קוד גרוע. בנוסף לכך גם אם למישהו לא ממש איכפת או לא מבין שמה שהוא כתב לא מתאים, תמיד יהיו אחרים שישפרו את זה. בדרך כלל גם יש מישהו שאחראי לכל תיקוני הקוד שמוכנסים ומוודא את האיכות וההתאמה שלהם.
<newl/>
לכן אנו רואים שבדרך כלל תוכנות חופשיות כגון GNU/LINUX הן יציבות יותר מתוכנות אחרות.
<newl/>
זה לא אומר שאין באגים בתוכנות חופשיות, יש באגים אבל התיקון שלהם הוא מהיר בהרבה מאשר במקרה של תוכנות קנייניות.
</para>

<section>
ההתפתחות של תוכנה חופשית היא מהירה יותר
</section>

<para>
בגלל שהרבה מתכנתים רואים את קוד המקור שלה והרבה מתכנתים משפרים אותה,  תוכנה חופשית משתפרת הרבה יותר מהר מאשר כל תוכנה אחרת.
<newl/>
במקרה של תוכנה קיניינית, התפתחות התוכנה תלויה במשאבים שמשקיע בעל הזכויות בכתיבת שיפורים לתוכנה.
<newl/>
בתוכנה חופשית כמות המתכנתים בכל תוכנה יכולה להיות פי מאה מאשר בתוכנה קניינית.
</para>

<chapter>
אבל בתוכנה חופשית חשוב לזכור כמה דברים:
</chapter>

<para>

<bullets>
<item>
אסור לצפות לכך שמישהו יתן לכם את התוכנה בחינם ועוד יתן שירות לתוכנה
</item>
<item>
כאשר אתם מעתיקים תוכנה אתם מקבלים אותה כמות שהיא ואין לכם זכות לדרוש מכותב התוכנה אחריות כלשהיא שהיא תתאים לישום כלשהו או שבכלל תעבוד.
</item>
<item>
יחד עם זאת, ניתן בתשלום או לכותב התוכנה או לכל תכנת מוכשר אחר (שימו לב גם כאן יש חופש) לקבל שירות עבור התוכנה.
</item>
<item>
התקנת התוכנה גם כן אינה חובה של כותב התוכנה אבל גם כאן ניתן לקבל בתשלום שירותי התקנה והתאמה מכותב התוכנה או אנשים אחרים.
</item>
<item>
אם יש באג בתוכנה, מותר ואף רצוי לדווח, בדרך כלל יש ארגון של המתכנתים של כל תוכנה חופשית עם כתובת מייל או במקרים רבים אתר אינטרנט מיוחד בו ניתן לדווח על באגים.
</item>
<item>
אם תדווחו על כמה שיותר באגים תתרמו לשיפור התוכנה.
</item>
<item>
תוכנה חופשית היא תוכנה מהקהילה בשביל הקהילה
</item>
</bullets>

רצוי מאד שתתרמו גם אתם מזמנכם החופשי כפי יכולתכם בכתיבת מדריכים להתקנת התוכנה, בכתיבת מדריכים לתוכנה ובמידת האפשר גם בשיפורים לתוכנה.
<newl/>
זוהי רוח הקהילה.
<newl/>
שימו לב שעזרה לזולת הוא עקרון מוסרי חשוב מאד ומכיוון שזה אחד הדברים העיקריים בתוכנה חופשית, זה הופך אותה לתוכנה מוסרית.
</para>

</main>

</article>
