<?xml version="1.0" encoding="utf-8"?>
<article lang="hebrew">
<title>
מדריך שימוש בסיסי בתוכנת עיבוד התמונות The Gimp
</title>

<copy>
מדריך זה מכיל מקבץ מאמרים שנכתבו ע"י כותבים שונים, כל הזכויות למדריך שמורות לפרוייקט גנו/לינוקס כנרת אלא אם צויין אחרת.
<newl/>
הפרק <bold>עוגת שכבות עם הגימפ</bold> נכתב על ידי מאיר קריחלי לשימוש אתר <link href="http://www.whatsup.org.il/article/3879">ווטסאפ</link>. כל הזכויות לפרק זה שמורות למחבר.
<newl/>
עובד, נערך והותאם עבור גנו/לינוקס כנרת ע"י דוביקס באישור המחברים.
<newl/>
הרשות נתונה בזאת להעתיק, להפיץ ו/או לשנות את המסמך הזה, תחת תנאי רשיון ה GNU לשימוש חופשי במסמכים, גרסה 1.2 או כל גרסה מאוחרת יותר שתפורסם ע"י קרן התוכנה החופשית.
</copy>

<toc lang="hebrew"/>

<main>

<chapter>
עוגת שכבות עם הגימפ
</chapter>

<para>
שימוש בשכבות מהווה טכניקה די בסיסית בעיבוד תמונה.
</para>
<para>
נדגים את העבודה ב-gimp עם שכבות ע"י שילוב 3 תמונות לאחת. עוד נדגים תכונות נוספות של שכבות, כגון mask.
</para>

<section>
מבוא
</section>

<para>
נפתח מספר תמונות (שלוש, בדוגמה זו) ב-gimp:
</para>

<image><file>../image/man_gimp_layers01.jpg</file></image>

<para>
כדי לא לפגוע בתמונות המקוריות, ניצור חדשה ונדביק אליה את התמונות האחרות. אני מעדיף לעבוד עם שכבת רקע נקיה, מה שמאפשר גמישות בשינוי הרקע, ללא פגיעה באלמנטים האחרים בתמונה.
</para>
<para>
לתיבת השיח של השכבות מגיעים בעזרת CTRL+L או בעזרת Dialogs | Layers מהתפריט של התמונה (טיפ: לתפריט אפשר להגיע גם עם קליק ימני על התמונה). כאשר עוברים מתמונה לתמונה, תוכן תיבת השיח משתנה בהתאם כמובן. נוסיף 3 שכבות חדשות לתמונה, בעזרת לחיצה על לחצן השכבה החדשה 3 פעמים.
</para>
<para>
לחיצה כפולה על שכבה תאפשר לנו לשנות את שמה. ניתן להן שמות קריאים (מה שיקל עלינו, במיוחד בתמונות מורכבות). לאחר מכן תיבת השיח של השכבות תראה כך:
</para>

<image><file>../image/man_gimp_layers02.jpg</file></image>

<para>
כמו שניתן לראות, יצרתי את השכבות בסדר שגוי. התמונה דורשת ספר מתחת לפינגווין ועפרון מעל. אל חשש, אפשר לשנות את סדר השכבות בעזרת לחצני החיצים בתיבת השיח של השכבות.
</para>
<para>
כעת נעתיק ונדביק את התמונות השונות. חשוב לשים לב שנמצאים בשכבה הנכונה לפני ההדבקה. בוחרים את השכבה הפעילה בעזרת לחיצה עליה בתיבת השיח של השכבות. שיניתי מעט את גודל התמונה של Tux והזזתי את התמונות השונות על כל שכבה.
</para>
<para>
זכרו: פעולות עריכה מתבצעות על השכבה הפעילה כרגע (לדוגמא: הזזה, מילוי צבע, מתיחה וכן הלאה) ללא השפעה על שכבות אחרות.
</para>
<para>
עוד שימו לב כי תיבת השיח של השכבות מראה תמונה מוקטנת של כל שכבה:
</para>

<image><file>../image/man_gimp_layers03.jpg</file></image>

<para>
מכאן תוכלו להמשיך עם פעולות העריכה עד לשביעות רצונכם.
</para>


<section>
תכונות נוספות
</section>

<subsect>
שקיפות שכבה
</subsect>

<para>
לשכבות תכונות נוספות. אחת מהן היא השקיפות. בתיבת שיח השכבות מד ה-Opacity קובע את אחוז השקיפות של כל שכבה. 0% פירושה שקוף לחלוטין, 100% אין שקיפות. בוחרים בשכבה המבוקשת ומשנים את הערך. לצורך ההדגמה, מילאתי את הרקע בתבנית ושיניתי את אחוז השקיפות של שכבת העפרון:
</para>

<image><file>../image/man_gimp_layers04.jpg</file></image>
<newl/>
<image><file>../image/man_gimp_layers05.jpg</file></image>

<subsect>
מצב שכבה
</subsect>

<para>
לכל שכבה יש "מצב" - תיבת הבחירה Mode. תיבת זו מאפשרת לבצע פעולות מתמטיות או לוגיות שונות על כל שכבה עם השכבות מתחתיה (כגון: הכפלת הערכים, חיבור, הבהרה בלבד וכן הלאה). בתמונה הבאה שיניתי את מצב שכבת הספר ל-"Subtract" (חיסור):
</para>

<image><file>../image/man_gimp_layers06.jpg</file></image>

<para>
כדי לחזור למצב הרגיל, בוחרים ב-Normal.
</para>

<subsect>
ערוץ מיסוך
</subsect>

<para>
לשכבה אפשר להוסיף ערוץ מיסוך המאפשר לשלוט על ערך השקיפות ותכונות דומות עד לרמת הפיקסל. החזרתי את מצב שכבת הספר לנורמלי, והוספתי מיסוך לשכבה בעזרת לחיצה ימנית על השכבה ובחירת "Add Layer Mask". בתיבה שנפתחה קיימות מספר אפשרויות, אנו נתרכז ב-white (אין שקיפות) ו-Black (שקיפות מלאה). נבחר בללא שקיפות. כעת נוספה בצד ימין של התצלום המוקטן תמונה מוקטנת נוספת של המיסוך (כרגע לבנה כולה):
</para>

<image><file>../image/man_gimp_layers07.jpg</file></image>

<subsect>
מיסוך צבוע
</subsect>

<para>
ניתן להחליף בין עבודה על ערוץ המיסוך לתוכן השכבה בעזרת לחיצה על התצלומים המוקטנים שלהם. נשתמש בכלי ה-Gradient Fill כדי לצבוע את ערוץ המיסוך משחור ללבן. שימו לב לאפקט על שכבת הספר:
</para>

<image><file>../image/man_gimp_layers8.jpg</file></image>


<subsect>
העלמת שכבה
</subsect>

<para>
ניתן גם להעלים שכבות בעזרת לחיצה על לחצן ה"עין" ליד כל שכבה. מדוע שנרצה לעשות זאת ? לשמור גרסה של התמונה ללא אלמנט מסויים, או בעת מיזוג שכבות (לאחר שסיימנו לעבוד על תכונות נפרדות של אלמנט מסויים), למזג רק את אלו הנראות, וכן הלאה:
</para>

<image><file>../image/man_gimp_layers09.jpg</file></image>
<newl/>
</main>

</article>
