<?xml version="1.0" encoding="utf-8"?>
<article lang="hebrew">
<title>
התאמה אישית של שולחן העבודה
</title>

<copy>
נכתב ע"י <link href="mailto:dani@newgraph.net">דניאל ש.</link>, דצמבר 2003 - מרץ 2004
<newl/>
כל הזכויות למדריך שמורות לפרוייקט גנו/לינוקס כנרת
<newl/>
הרשות נתונה בזאת להעתיק, להפיץ ו/או לשנות את המסמך הזה, תחת תנאי רשיון ה GNU לשימוש חופשי במסמכים, גרסה 1.2 או כל גרסה מאוחרת יותר שתפורסם ע"י קרן התוכנה החופשית.
</copy>

<toc lang="hebrew"/>

<main>

<para>
לאחר שהכרת את שולחן העבודה של כנרת, מדריך זה יסייע לך לנצל את היכולות המתקדמות של סביבת העבודה הגרפית KDE להתאמת שולחן העבודה של כנרת בצורה הנוחה לך.
</para>
<para>
שולחן העבודה נראה כך לאחר הכניסה הראשונית למערכת:
</para>
<image><file>../image/personal_desktop_1_1.png</file></image>

<chapter>
רקע שולחן העבודה
</chapter>

<section>
שינוי תמונת הרקע
</section>
<para>
נתחיל עם שינוי תמונת הרקע בשולחן העבודה. לשם כך, יש ללחוץ על מקש העכבר הימני במקום ריק בשולחן העבודה, ולבחור ב- "הגדרות שולחן העבודה...". בחלון שיפתח בפניכם, בחרו בסמל הגרפי בצד שמתחתיו רשום "רקע".
</para>
<para>
בכרטיסיה "טפט" תוכלו להחליף את תמונת הרקע של שולחן העבודה ע"י בחירה ברקע אחר בתיבת הגלילה "טפט", או שתוכלו לבחור בתמונת רקע אחרת (במידה והורדת תמונת רקע למחשב, או אם ברצונך לבחור בתמונת רקע שנמצאת במחיצת החלונות למשל) ע"י לחיצה על "עיון". ניתן להגדיר את סגנון הטפט (מתוח, ממרכז, פרוש...) בתיבת הגלילה "סגנון".
</para>
<image><file>../image/personal_desktop_1_2.png</file></image>
<para>
אם ברצונך לבטל את תמונת הרקע בשולחן העבודה לחלוטין, בחר באפשרות "ללא טפט". לאחר מכן, תוכל להתאים את צבעי הרקע בכרטיסיה "רקע".
</para>
<image><file>../image/personal_desktop_1_3.png</file></image>

<section>
הגדרת רקעים מתחלפים
</section>
<para>
אם ברצונך להגדיר תמונות רקע מתחלפות, בחר באפשרות "טפטים מרובים" בכרטיסיה "טפט". לאחר מכן, יתאפשר לך ללחוץ על הכפתור "הגדרות טפטים מרובים...". בתיבה שתפתח בפניכם תוכלו להוסיף תמונות רקע ולקבוע את משך ההשהיה בין תמונה לתמונה.
</para>
<image><file>../image/personal_desktop_1_4.png</file></image>

<section>
הגדרת מראה שולחן העבודה
</section>
<para>
ניתן להתאים אישית את מראה שולחן העבודה ע"י לחיצה על הסמל הגרפי שמתחתיו רשום "מראה" בהגדרות שולחן העבודה. 
בחלון זה יש מס' אפשרויות: 
</para>
<bullets>
<item>
"גופן רגיל"- בתיבת הגלילה הזו תוכלו לבחור בגופן שבו יוצגו שמות קיצורי הדרך בשולחן העבודה. 
</item>
<item>
"גודל גופן"- גודל הגפן בשולחן העובדה.
</item>
<item>
"צבע טקסט רגיל"- צבע הגופן בשולחן העבודה.
</item>
<item>
"צבע הרקע של טקסט"- אפשרות זו מאופשרת כברירת מחדל. ניתן לבטל אותה, או לאפשר אותה, ולשנות את צבע הרקע של הטקסט בשולחן העבודה.
</item>
<item>
"מתח קו מתחת שמות קבצים"- במידה ותאפשרו אפשרות זו, מתחת לשמות הקבצים בשולחן העבודה ימתח קו, בדומה להיפר-קישור.
</item>
</bullets> 

<image><file>../image/personal_desktop_1_5.png</file></image>

<section>
תוספים לשולחן העבודה - קרמבה
</section>
<para>
קרמבה היא תוכנה המאפשרת הצגת ישומונים ויזואליים על גבי שולחן העבודה. כנרת כוללת ישומון קרמבה קטן המציג מידע שימושי על שולחן העבודה כמו: מזג האוויר, שעון, תאריך, מצב המערכת וכו'. על מנת להפעיל את ישומון הקרמבה גשו לתפריט ה- K, עזרים> קרמבה. הישומון יופיע על שולחן העבודה. על מנת לצאת מהישומון, לחצו לחיצה ימנית עליו ובחרו ב- "Quit".
</para>
<image><file>../image/personal_desktop_1_6.png</file></image>

<section>
אשף בחירת הערכות של כנרת
</section>
<para>
בכנרת כלול אשף המאפשר לבחור בין מס' ערכות נושא שונות המשנות את המראה של שולחן העבודה. על מנת לגשת לאשף, גשו לתפריט ה- K, ומשם להגדרות> מרכז הבקרה של KDE. במרכז הבקרה של KDE יש אינדקס שימושי בצד ימין, המאפשר לגשת לחלקיו השונים. גשו ל- "מראה וערכות נושא", ומשם ל- "מנהל ערכות הנושא של כנרת". במנהל הערכות תוכלו לבחור באחת מערכות הנושא, וליישם את את השינויים בלחיצה על לחצן "החל" בתחתית החלון. על מנת לחזור לערכת הנושא המוגדרת כברירת המחדל, בחרו ב- "ברירת המחדל" ולאחר מכן "החל".
</para>
<image><file>../image/personal_desktop_1_7.png</file></image>

<chapter>
התאמת הפאנל
</chapter>

<para>
חלק זה במדריך יסביר כיצד להתאים אישית את הפאנל של KDE, הידוע בשמו ה- "קיקר". 
<newl/>
הפאנל כולל כפתורי גישה מהירה לישומים, תפריטים (כמו תפריט ה- K לדוגמא), וישומונים שונים כמו שורת המשימות, מגש המערכת, והשעון.
</para>
<image><file>../image/personal_desktop_2_1.png</file></image>

<section>
הזזת רכיבי הפאנל
</section>
<para>
על מנת להזיז את אחד מכפתורי הגישה המהירה למיקום שונה, ליחצו לחיצה ימנית על הסמל שברצונכם להזיז, וביחרו ב- "הזז...". לאחר הבחירה באפשרות זו, סמן העכבר ישתנה, ותוכלו להזיז את הסמל למקום הרצוי. לחיצה תוספת על העכבר תעגן את הסמל במקומו החדש. 
</para>
<para>
על מנת להזיז ישומון, כדוגמת השעון, או שורת המשימות, ליחצו על הפס בקצה הישומון, וגררו אותו למקום הרצוי.
</para>

<section>
שינוי גודל הפאנל
</section>
<para>
על מנת לשנות את גודל הפאנל, ליחצו לחיצה ימנית על מקום ריק בפאנל (או לחלופין, ליחצו לחיצה ימנית על כפתור כלשהו, וביחרו ב- "תפריט הלוח"). בתפריט שיפתח בפניך, בחר ב- "גודל". בתפריט "גודל", תוכל לבחור בין מספר גדלים קבועים, או לחלופין, בחר ב- "מותאם אישית...". במידה ותבחר באפשרות "מותאם אישית...", תפתח בפניך תיבה שבה תוכל להתאים אישית את הגודל של הפאנל.
</para>

<image><file>../image/personal_desktop_2_2.png</file></image>

<section>
הוספת והסרת רכיבים בפאנל
</section>
<para>
על מנת להוסיף רכיבים לפאנל, גשו לתפריט הפאנל שוב, וגשו לתפריט "הוסף". 
</para>
<para>
בתפריט זה תוכלו להוסיף ישומונים נוספים בתפריט "ישומון", קיצורי דרך לתוכניות האהובות עליכם בתפריט "כפתור ישום", וכפתורים מיוחדים כגון המועדפים שלכם, תפריט הגדרות, וכפתור גישה מהירה לשולחן העבודה, בתפריט "כפתור מיוחד".
</para>
<image><file>../image/personal_desktop_2_3.png</file></image>

<section>
שינוי אורך ומיקום הפאנל
</section>
<para>
על-מנת לשנות את גודל הפאנל, גשו ל- "תפריט הלוח" וביחרו ב- "הגדרות הלוח...".
</para>
<bullets>
<item>
בחלק "מיקום" תוכלו לבחור את המיקום של הפאנל בשולחן העבודה. 
</item>
<item>
בחלק "אורך" תוכלו לשנות את אורכו של הפאנל.
</item>
</bullets> 

<image><file>../image/personal_desktop_2_4.png</file></image>

<chapter>
שולחנות עבודה וירטואליים
</chapter>

<para>
אחת האפשרויות השימושיות ביותר בשולחן העבודה הגרפיים בלינוקס היא האפשרות להשתמש במספר שולחנות עבודה גרפיים. האפשרות הזו יוצרת למעשה מספר שולחנות עבודה שונים שאתם יכולים לעבור בינהם, ולהריץ תוכניות שונות בכל שולחן עבודה.
<newl/>
מנהל החלונות נמצא בפאנל מרגע הכניסה לכנרת ומוגדרים בו 2 שולחנות עבודה וירטואליים כברירת מחדל. במידה ותסירו את מנהל החלונות ותרצו להחזיר אותו לחיק הפאנל, גשו לתפריט הפאנל> הוסף> ישומון> מנהל חלונות, ומנהל החלונות יתווסף לפאנל שלכם. תוכלו לעבור בין שולחנות עבודה שונים ע"י לחיצה על שולחן העבודה המתאים.
</para>
<para>
אם ברצונכם שמנהל החלונות יציג את השם של שולחן העבודה ולא את המספר, או שלא יציג דבר, ליחצו לחיצה ימנית על מנהל החלונות> הצג. ביחרו באפשרות המתאימה לכם.
</para>
<para>
אם ברצונכם לשנות את מספר שולחנות העבודה הוירטואליים, ליחצו לחיצה ימנית על מנהל החלונות וביחרו ב- "הגדרות שולחנות עבודה גרפיים". בחלון שיפתח בפניכם תוכלו לשנות את מספר שולחנות העבודה הגרפיים ולשנות את שמם.
</para>
<para>
כברירת מחדל, שורת המשימות תציג את החלונות מכל שולחנות העבודה יחד. אם ברצונכם ששורת המשימות תציג רק את החלונות באותו שולחן עבודה ספציפי בלבד, ליחצו לחיצה ימנית בקצה שורת המשימות, וביחרו ב- "הגדרות שורת המשימות". בחלון שיפתח בפניכם הסירו את הסימון מהאפשרות "הצג חלונות מכל שולחנות העבודה" ואשרו.
</para>
<para>
אם ברצונכם שחלון מסוים יופיע בכל שולחנות העבודה הוירטואליים בו זמנית, לחצו לחיצה ימנית על הסמל העגול בקצה הימני של החלון, וגשו לתפריט "לשולחן עבודה". בחרו באפשרות "כולם". על מנת לבטל את האפשרות הזו, בחרו באותו תפריט באחד משולחנות העבודה, או הסירו את הסימון מהאפשרות "כולם" כאשר אתם נמצאים בשולחן העבודה שברצונכם שבו החלון ישאר.
</para>
<image><file>../image/personal_desktop_3_1.png</file></image>

<para>
אנו מקווים שנהנת מהמדריך!
</para>

<newl/>

</main>

</article>
