<?xml version="1.0" encoding="utf-8"?>
<article lang="hebrew">
<title>
מדריך שימוש מתקדם בערכת היישומים המשרדיים OpenOffice.org ("משרד פתוח")
</title>

<copy>
מדריך זה מכיל מקבץ מאמרים שנכתבו ע"י שושנה פורבס, ינואר-דצמבר 2004, כל הזכויות למדריך שמורות למחברת
<newl/>
עובד ונערך עבור גנו/לינוקס כנרת ע"י דוביקס
<newl/>
המאמרים המקוריים זמינים באתר האינטרנט <link href="http://www.xslf.com/">xslf.com</link>
<newl/>
הרשות נתונה בזאת להעתיק, להפיץ ו/או לשנות את המסמך הזה, תחת תנאי רשיון ה GNU לשימוש חופשי במסמכים, גרסה 1.2 או כל גרסה מאוחרת יותר שתפורסם ע"י קרן התוכנה החופשית.הרישיון למסמך זה עדיין לא נקבע, לפיכך אין לבצע שינויים ו/או להפיץ מאמר זה במקומות אחרים ללא אישור המחברת.
</copy>

<toc lang="hebrew"/>

<main>

<para>
אופן אופיס הינה חבילת תוכנות משרדיות דומה לאופיס של מיקרוסופט. אופן אופיס כוללת בתוכה מעבד תמלילים שנקרא writer, גליון עבודה שנקרא Calc, תוכנת ליצירת מצגת שנקראת Impress ותוכנת שרטוט שנקראת Draw. מדריך זה כולל אוסף מאמרים מונחי-משימה המסבירים שלב אחרי שלב כיצד לבצע משימות שונות בערכה.
</para>

<chapter>
סביבת העבודה של אופן אופיס
</chapter>

<para>
פרק זה מוקדש למעבר מהיר על סביבת העבודה של אופן אופיס, ומה שמייחד אותה לעומת חבילות מתחרות.
</para>

<para>
חבילת התוכנות של אופן אופיס משתמשת בסביבת עבודה יחידה עבור כל התוכנות. סביבה זו משתנה דינאמית לפי הקובץ הפתוח.
</para>

<para>
כשאין אף קובץ פתוח, מראה סביבת העבודה פשוט ביותר:
</para>

<image><file>../image/man_ooo_doc_env01.gif</file></image>

<para>
ניתן לפתוח קבצים קיימים דרך קובץ -->פתיחה, או ליצור קבצים חדשים דרך קובץ --> חדש או דרך האשפים של הטייס האוטומטי.
</para>

<para>
כשיש כבר קובץ פתוח באופן אופיס, אין צורך לעזוב אותו ולהפעיל את אופן אופיס שוב בשביל ליצור קובץ חדש מסוג אחר. לחיצה על צלמית הקובץ החדש תיצור קובץ חדש בפורמט זהה לזה עליו אנחנו עובדים כרגע (למשל, מסמך עיבוד תמלילים אם אנחנו נמצאים בכתבן). בשביל ליצור במהירות קובץ בפורמט אחר, לחיצה ארוכה על צלמית הקובץ החדש, תתן לנו גישה מהירה לתפריט מקביל ל"קובץ-->חדש".
</para>

<image><file>../image/man_ooo_doc_env02.png</file></image>

<para>
כשאופן אופיס פתוח עם מסמך כלשהו, סביבת העבודה משתנה, ומציעה אוטומטית סרגלי כלים ותפריטים המתאימים לסוג הקובץ הנוכחי. לדוגמא, הנה פירוט סביבת העבודה כשאופן אופיס פתוח עם מסמך כיתוב:
</para>

<image><file>../image/man_ooo_doc_env03.gif</file></image>

<para>
אחת התכונות הייחודיות של אופן אופיס, היא הצגת סרגלי כלים ותפריטים מיוחדים לפי הפונקציה הרלבנטית באותו הרגע. לדוגמא, כאשר מקליקים על טקסט שנמצא בתוך רשימה, מופיע משולש כחול בסרגל העצמים, המסמן שיש סרגל כלים נוסף זמין.
</para>

<image><file>../image/man_ooo_doc_env04.png</file></image>

<para>
לחיצה על המשולש הכחול מציגה  סרגל כלים המכיל פקודות הקשורות לרשימות. לחיצה חוזרת על המשולש הכחול תציג שוב את סרגל העצמים.
</para>

<image><file>../image/man_ooo_doc_env05.png</file></image>

<para>
שיטה זו של הצגת והסתרת סרגלי כלים בצורה דינאמית מאפשרת למנוע עומס על צג המחשב של המשתמש, בו בזמן עם שמירת זמינות גבוהה של פונקציות רלבנטיות. עוד תכונה העוזרת למנוע עומס היא סרגלי כלים נשלפים. סרגל כלים נשלף מסומן במשולש קטן לידו. מעבר עכבר מעל הצלמית תציג תיבת תיאור, הכוללת את שם סרגל הכלים.
</para>

<image><file>../image/man_ooo_doc_env06.png</file></image>

<para>
לחיצה על הצלמית תפתח את סרגל הכלים הרלבנטי. בשביל לסגור אותו פשוט לחצו על כפתור הסגירה של החלון שלו.
</para>

<image><file>../image/man_ooo_doc_env07.gif</file></image>

<para>
בשביל להסתיר את אחד מסרגלי הכלים הראשיים (פונקציות, עצמים, או הסרגל הראשי), לחצו לחיצה ימנית במקום כלשהו על אחד משלושת סרגלי הכלים הללו, והסירו את הסימון המופיע ליד השם שלו:
</para>

<image><file>../image/man_ooo_doc_env08.gif</file></image>

<para>
בשביל להציג שוב את סרגל הכלים, לחצו שוב עם כפתור העכבר הימני על אחד מהסרגלים הנותרים, ובתפריט ההקשרי, הוסיפו חזרה את הסימון.
לחילופין, אפשר להציג ולהסתיר סרגלים דרך תפריט תצוגה.
</para>

<para>
<bold>טיפ:</bold> בשביל להזיז את אחד משלושת סרגלי הכלים הראשיים, לחצו על מקש ה- CTRL במקלדת, וכשהוא לחוץ, גררו את סרגל הכלים למקום הרצוי.
אם ברצונכם לעגון אותו חזרה לאחד מקצוות סביבת העבודה, לחצו על מקש ה- CTRL במקלדת, וכשהוא לחוץ, גררו את סרגל הכלים למקום אליו אתם רוצים לעגון אותו.
</para>

<para>
על ההתאמה האישית של סרגלי הכלים, במדריך הבא.
</para>

<chapter>
התאמה אישית של סרגלי הכלים באופן אופיס
</chapter>

<para>
אחת התכונות המיוחדות של אופן אופיס היא הצגה והסתרה של סרגלי כלים בהתאם לפעולה אותה אנחנו עושים. לדוגמא, כשבוחרים רשימה, סרגל הכלים "רשימה" מופיע עם פונקציות מיוחדות לרשימות. אבל לפעמים זה לא מספיק, למשל שרוצים שכפתור מסויים יהיה תמיד בסרגל הכלים, או שלא רוצים שכפתור אחר יופיע בהם.
</para>
<para>
לכן אופן אופיס מאפשרת להתאים אישית את סרגלי הכלים- לערוך סרגלי כלים קיימים, וליצור סרגלי כלים חדשים, ואפילו להתאים אישית את הצלמיות המופיעות על הכפתורים.
</para>

<section>
גישה לאפשרויות העריכה של סרגלי הכלים
</section>

<para>
בשביל לגשת לאפשרויות העריכה של סרגלי הכלים, יש ללחוץ עם כפתור העכבר הימני על מקום כלשהו בסרגל הכלים. מתקבל תפריט הקשרי המכיל את האפשרויות ההתאמה האישית.
</para>

<image><file>../image/man_ooo_doc_toolbar1.gif</file></image>

<para>
האפשרויות בתפריט ההקשרי:
</para>

<bullets>
<item>
בחלק העליון של התפריט ההקשרי, נמצאים שלושת סרגלי הכלים העיקריים של אופן אופיס. אפשר להסתיר או להציג אותם באמצעות הסרת או הוספת הסימון לידם.
</item>
<item>
האפשרות "visible buttons" מאפשרת להוסיף ולהסיר כפתורים במהירות מסרגל הכלים הנוכחי.
</item>
<item>
האפשרות "configure" נותנת גישה ליצירת סרגלי כלים חדשים, שמירת ההגדרות לדיסק או טעינתן.
</item>
<item>
האפשרות "customize" נותנת תיבת דו-שיח המאפשרת התאמה אישית מתקדמת של סרגלי הכלים (לא רק הסרגל הנוכחי).
</item>
<item>
האפשרות"reset" מחזירה את סרגלי הכלים למצב ברירת המחדל.
</item>
</bullets>

<section>
הוספה והסרה מהירה של כפתורים לסרגל הכלים הנוכחי
</section>

<bullets>
<item>
הקליקו עם כפתור העכבר הימני במקום כלשהו בסרגל הכלים אותו רוצים לערוך, בשביל להציג את התפריט ההקשרי.
</item>
<item>
בחרו באפשרות "visible buttons"
</item>
<item>
בתפריט שתקבלו, הסירו את הסימון ליד כפתורים שברצונכם להסיר, או הוסיפו את הסימון ליד כפתורים שברצונכם להוסיף:
</item>
</bullets>

<image><file>../image/man_ooo_doc_toolbar2.gif</file></image>

<section>
התאמה אישית מתקדמת של סרגל הכלים
</section>

בשביל להכנס לעריכה מתקדמת של סרגלי הכלים-

<bullets>
<item>
הקליקו עם כפתור העכבר הימני במקום כלשהו בסרגל הכלים אותו רוצים לערוך, בשביל להציג את התפריט ההקשרי.
</item>
<item>
בחרו באפשרות "costumize"
</item>
<item>
תקבלו את תיבת הדו-שיח הבאה:
</item>
</bullets>

<image><file>../image/man_ooo_doc_toolbar3.gif</file></image>

<para>
בחלק "toolbars" בחרו את סרגל הכלים שברצונכם לערוך. השתמשו בכפתורי "add" ו"remove" בשביל להוסיף ולהסיר כפתורים מהרשימה בצד שמאל לסרגל הכלים המופיע בצד ימין. כשאתם מרוצים, לחצו "ok" לאישור.
</para>

<section>
הגדרת צלמית לכפתור בסרגל הכלים
</section>

<para>
בתיבת הדו-שיח להתאמה מתקדמת של סרגל הכלים, בחרו בצלמית אותה אתם רוצים לשנות, ולחצו על הכפתור "icons".
</para>

<image><file>../image/man_ooo_doc_toolbar4.gif</file></image>

<para>
בתיבת הדו-שיח "icons" בחרו את הצלמית בה אתם מעוניינים, ולחצו "ok" לאישור.
</para>

<para>
על הוספת צלמיות לרשימה, ושינוי כל הצלמיות באופן אופיס, יבוא מדריך נפרד.
</para>

<section>
יצירת סרגל כלים מותאם אישית
</section>

<para>
בשביל ליצור סרגל כלים מותאם אישית, הכנסו לתפריט ההקשרי של סרגלי הכלים (כמתואר למעלה), ובחרו "configure". תקבלו תיבת דו שיח עם רשימת סרגלי הכלים הראשיים:
</para>

<image><file>../image/man_ooo_doc_toolbar5.gif</file></image>

<para>
לחצו על כפתור "new" בצד ימין בשביל ליצור סרגל כלים חדש. בחרו אותו מתוך הרשימה ולחצו על "customize".
</para>

<image><file>../image/man_ooo_doc_toolbar6.gif</file></image>

<para>
תקבלו את תיבת הדו-שיח להתאמה אישית של סרגל הכלים. בחרו את סרגל הכלים החדש שיצרתם מרשימת ה"toolbars".
</para>

<image><file>../image/man_ooo_doc_toolbar7.gif</file></image>

<para>
הוסיפו כפתורים לסרגל החדש כמתואר בחלק "התאמה מתקדמת של סרגל הכלים". כשסיימתם, לחצו "ok" לאישור.
</para>

<section>
שמירת ההתאמה האישית
</section>

<para>
בשביל לשמור את ההתאמה האישית של סרגל הכלים, הכנסו לתפריט ההקשרי של סרגלי הכלים (כמתואר למעלה), ובחרו "configure". תקבלו תיבת דו שיח עם רשימת סרגלי הכלים הראשיים וסרגלי הכלים אותם יצרתם.
</para>

<image><file>../image/man_ooo_doc_toolbar8.gif</file></image>

<para>
סמנו את סרגל הכלים שברצונכם לשמור, ולחצו Save.
</para>

<para>
בתיבת הדו-שיח שתקבלו, תוכלו לבחור לאן לשמור את ההתאמה האישית:
</para>

<image><file>../image/man_ooo_doc_toolbar9.gif</file></image>

<para>
טעינת סרגל כלים שמור תעשה מאותה תיבת דו-שיח.
</para>

<chapter>
המרת מספר רב של קבצים מפורמט אחד לפורמט אחר עם אופן אופיס
</chapter>

<para>
לפעמים יש הרבה קבצים בפורמט אחד, שאנחנו רוצים להמיר לפורמט אחר, וזה לא ממש מעשי לפתוח כל קובץ בנפרד ולשמור בפורמט הרצוי.
למזלנו, יש מקרו לאופן אופיס שמאפשר לעשות זאת אוטומטית.
</para>

<section >
שלב 1
</section>
<para>
<link href="http://www.ooomacros.org/files.php?type=macro#DocumentConverter/">הורידו את המקרו</link> מאתר המקרואים (יש מילה עברית לזה?) של אופן אופיס, ופרסו את הקובץ הדחוס
</para>

<section>
שלב 2
</section>
<para>
פתחו את הקובץ עם אופן אופיס, ואשרו את הודעת האזהרה על המקרו
</para>
<image><file>../image/man_ooo_doc_con01.gif</file></image>

<section>
שלב 3
</section>
<para>
לחצו על הכפתור Document Converter
</para>
<image><file>../image/man_ooo_doc_con02.gif</file></image>

<section>
שלב 4
</section>
<para>
בחרו את התיקייה בה נמצאים הקבצים שאתם רוצים להמיר. אם אתם רוצים שהקבצים המומרים ישמרו באותה תיקייה, אל תבחרו כלום בתור תיקיית היעד. אם אתם רוצים שהקבצים ישמרו בתיקייה אחרת, בחרו אותה.
<newl/>
לחצו Next.
</para>
<image><file>../image/man_ooo_doc_con03.gif</file></image>

<section>
שלב 5
</section>
<para>
בחרו את סוג הקבצים הכללי אותם אתם רוצים להמיר.
<newl/>
לחצו Next
</para>
<image><file>../image/man_ooo_doc_con04.gif</file></image>

<section>
שלב 6
</section>
<para>
בחרו את הפורמט המדוייק של קבצי המקור.
<newl/>
לחצו Next
</para>
<image><file>../image/man_ooo_doc_con05.gif</file></image>

<section>
שלב 7
</section>
<para>
בחרו את הפורמט אליו אתם רוצים להמיר את הקבצים
<newl/>
לחצו Next
</para>
<image><file>../image/man_ooo_doc_con06.gif</file></image>

<section>
שלב 8
</section>
<para>
המקרו יציג לכם את סיכום הפעולות שהוא יעשה: כמה קבצים הוא ימיר, איפה הוא ישמור אותם וכו'.
<newl/>
לחצו Next כדי להתקדם להמרה עצמה.
</para>
<image><file>../image/man_ooo_doc_con07.gif</file></image>

<section>
שלב 9
</section>
<para>
פעולת ההמרה תתחיל, כשהמקרו מציג לכם איזה קובץ הוא ממיר, וכמה עוד נשאר.
תלוי בכמות הקבצים שבחרתם, הפעולה עשוייה לארוך זמן מה.
</para>
<image><file>../image/man_ooo_doc_con08.gif</file></image>
<para>
כשההמרה תסתיים, לחצו Finish.
</para>
<image><file>../image/man_ooo_doc_con09.gif</file></image>
<para>
השתמשתי בשיטה זו בשביל להמיר כמעט אלף קבצים בעברית לטקסט פשוט, כדי לעזור בפתרון <link href="http://www.mozilla.org.il/board/viewtopic.php?t=325">באג 86999</link> במוזילה (הייתי זקוקה ללפחות 10 מגה של טקסט עברי). דיון על הבאג והשפעותיו אפשר למצוא <link href="http://bugzilla.mozilla.org/show_bug.cgi?id=86999">בפורום מוזילה ישראל</link>.
</para>

<chapter>
שימוש בכותרות לסגנונות באופן אופיס
</chapter>

<para>
מכל הסגנונות שאפשר להשתמש בהם בעיצוב מסמך עיבוד תמלילים באופן אופיס, כמה מהשימושיים ביותר הם הסגנונות לכותרות. שימוש בסגנונות לכותרות מאפשר יצירת תוכן ענינים אוטומטי, מסייע בניווט מהיר בשימוש בכלי הנווט, ומאפשר יצירת מצגת בצורה אוטומטית ממסמך הכיתוב.
<newl/>
בפרק זה נלמד איך להשתמש בסגנונות לכותרות, ונסקור בקיצור את השימוש במסגנן (stylist) בנווט (navigator) יצירת תוכן ענינים אוטומטי, ויצירת מצגת המבוססת על מסמך הכיתוב. מדריכים מפורטים לכל אחד מהכלים יבואו בהמשך.
</para>

<section>
הצגת המסגנן
</section>

<para>
לכו לתפריט Format ובחרו Stylist
</para>

<image><file>../image/man_ooo_doc_stl01.png</file></image>

<para>
<bold>לחילופין:</bold>
<newl/>
לחצו על אייקון המסגנן בסרגל הכלים פונקציות (Functions Toolbar)
</para>

<para>
<bold>לחילופין:</bold>
<newl/>
לחצו על מקש F11 במקלדת
</para>

<section>
עריכת סגנון
</section>

<para>
עם כפתור העכבר הימני, לחצו על שם הסגנון שברצונכם לערוך, ובחרו modify:
</para>

<image><file>../image/man_ooo_doc_stl02.png</file></image>

<para>
בשביל לערוך את הגופן בו הכותרת תשתמש, בחרו בלשונית Font, ושם בחרו את הגופן הרצוי לטקסט עברי ולטקסט אנגלי בכותרת, את סגנונו (מודגש, נטוי) ואת גודלו:
</para>

<image><file>../image/man_ooo_doc_stl03.png</file></image>

<para>
<bold>טיפ:</bold> כשגופן אנגלי וגופן עברי מוגדרים באותו גודל, הגופן האנגלי נראה מעט גדול יותר. לכן, כדי להתאים את הגדלים, הגדירו את הגופן האנגלי מעט קטן יותר מזה העברי.
</para>

<para>
בשביל להגדיר האם הכותרת תהיה מיושרת לימין, לשמאל או ממורכזת, בחרו את הלשונית Alignment. באותה הזדמנות, תוכלו גם להגדיר האם הטקסט בכותרת הוא מימין לשמאל או משמאל לימין:
</para>

<image><file>../image/man_ooo_doc_stl04.png</file></image>

<para>
בשביל לבחור צבע לכותרת, בחרו בלשונית Font Effect, ובחרו את הצבע הרצוי מתוך הרשימה (על הוספת צבעים לרשימה יבוא מדריך נפרד). באותה הזדמנות, תרגישו חופשי לבדוק ולהשתמש באפקטים האחרים הזמינים בתיבת דו -שיח זו.
</para>

<image><file>../image/man_ooo_doc_stl05.png</file></image>

<para>
כשאתם מרוצים, לחצו OK לאישור.
</para>

<section>
יצירת סגנון חדש
</section>

<para>
לחצו עם כפתור העכבר הימני במקום כלשהו במסגנן, ובחרו New מהתפריט ההקשרי.
</para>

<para>
<bold>טיפ:</bold> קליק ימני על סגנון קיים ובחירת New ייצור סגנון חדש המקושר לסגנון עליו לחצתם.
בתיבת הדו-שיח שתקבלו, תנו לסגנון החדש שם.
</para>

<image><file>../image/man_ooo_doc_stl06.png</file></image>

<para>
הגדירו את שאר מאפיני הסגנון כמתואר בחלק "עריכת סגנון".
</para>

<section>
יצירת סגנון חדש המבוסס על עיצוב טקסט קיים
</section>

<para>
בשביל להפוך עיצוב קיים של טקסט לסגנון, בצעו את הפעולות הבאות:
</para>

<bullets>
<item>
 וודאו שהמסגנן מוצג (כמתואר בחלק "הצגת המסגנן").
 </item>
<item>
 בחרו את הטקסט שעל עיצובו אתם רוצים לבסס את הסגנון.
 </item>
<item> 
 הקליקו על האייקון המסומן "New Style From Selection"
</item>
</bullets>

<image><file>../image/man_ooo_doc_stl07.png</file></image>

<bullets>
<item>
 תנו שם לסגנון
 </item>
</bullets>

<image><file>../image/man_ooo_doc_stl08.png</file></image>

<bullets>
<item>
לחצו OK. הסגנון החדש נוסף לרשימת הסגנונות במסגנן.
</item>
</bullets>

<section>
שימוש בסגנון עבור טקסט חדש
</section>

<para>
בשביל להשתמש בסגנון עבור טקסט חדש, לחצו לחיצה כפולה על שם הסגנון הרצוי במסגנן, והתחילו לכתוב. שם הסגנון יופיע בסרגל הכלים. לחילופין, אפשר לבחור את הסגנון ישירות מהרשימה בסרגל הכלים.
</para>

<image><file>../image/man_ooo_doc_stl09.png</file></image>

<para>
<bold>טיפ:</bold> אם אתם מתכננים להפוך את מסמך הכיתוב למצגת, השתמשו בסגנון Heading 1 עבור כל כותרת המיועדת להתחיל שקופית חדשה.
</para>

<section>
החלת סגנון על טקסט קיים
</section>

<para>
בחרו את הטקסט עליו אתם רוצים להחיל את הסגנון, ולחצו לחיצה כפולה במסגנן על שם הסגנון אותו אתם רוצים להחיל. לחילופין: בחרו את הטקס עליו אתם רוצים להחיל את הסגנון, ובחרו את הסגנון מרשימת הסגנונות בסרגל הכלים.
</para>

<section>
הצגת הנווט
</section>

<para>
לכו לתפריט Edit ובחרו Navigator
</para>

<image><file>../image/man_ooo_doc_stl10.png</file></image>

<para>
<bold>לחילופין:</bold>
<newl/>
לחצו על אייקון הנווט בסרגל הכלים פונקציות (Functions Toolbar)
</para>

<para>
<bold>לחילופין:</bold>
<newl/>
לחצו על מקש F5 במקלדת.
</para>

<section>
מעבר מהיר לכותרת באמצעות הנווט
</section>

<para>
המסגנן מציג בחלונית זמינה את מבנה המסמך:
</para>

<image><file>../image/man_ooo_doc_stl11.png</file></image>

<para>
לחצו על סימן הפלוס ליד החלק שנקרא Headings בשביל לראות את רשימת הכותרות במסמך. ככל שהכותרת ברמה נמוכה יותר, היא מוזחת יותר פנימה. לחצו לחיצה כפולה על הכותרת אליה אתם רוצים לעבור, ואופן אופיס אוטומטית יציג את החלק המתאים במסמך מולכם.
</para>

<image><file>../image/man_ooo_doc_stl12.png</file></image>

<section>
יצירת תוכן ענינים אוטומטי
</section>

<para>
מתפריט Insert, בחרו index. הכניסו את הכותרת הרצוייה לתוכן הענינים:
</para>

<image><file>../image/man_ooo_doc_stl13.png</file></image>

<para>
אתם מוזמנים לשחק עם אפשרויות העיצוב. כשאתם מרוצים, לחצו OK בשביל לאשר. התקבלה רשימת תוכן ענינים המבוססת על הכותרות שלכם, כשכותרות ברמה נמוכה יותר מוזחות פנימה.
</para>

<image><file>../image/man_ooo_doc_stl14.png</file></image>

<section>
יצירת מצגת המבוססת על מסמך הכיתוב
</section>

<para>
אופן אופיס מאפשר ליצור מצגת המבוססות על הכותרות במסמך הכיתוב שלכם. כל כותרת ברמת Heading 1 מסמנת לאופן אופיס ליצור שקופית חדשה למצגת. אחרי שווידאתם שהכותרות מוגדרות לפי רצונכם, לכו לתפריט File, משם ל Send ובחרו באפשרות Outline To Presentation.
</para>

<image><file>../image/man_ooo_doc_stl15.png</file></image>

<para>
אופן אופיס יצור מצגת חדשה המבוססת על הכותרות שלכם, ויפתח אותה בתוכנת המצגות, שם תוכלו להמשיך לערוך אותה לפי רצונכם.
</para>

<chapter>
ייבוא תבניות לאופן אופיס
</chapter>

<para>
בגלל שאופן אופיס רצה על מערכות הפעלה רבות (לינוקס, חלונות, סולאריס, מקינטוש), מיקום הקבצים שלה יכול מאוד להשתנות בין משתמש למשתמש. לכן, אפשרות ייבוא תבניות לאופן אופיס, מתוך אופן אופיס עצמה, שימושית מאוד.
</para>

<para>
הנה איך:
</para>

<section>
שלב 1
</section>

<para>
פתחו את אופן אופיס. הכנסו לתפריט קובץ -->תבניות --> ארגון
</para>

<image><file>../image/man_ooo_doc_tmpl01.gif</file></image>

<section>
שלב 2
</section>

<para>
לחצו לחיצה כפולה על התיקייה אליה אתם רוצים לייבא את התבנית בצד ימין בשביל לבחור אותה.
<newl/>
כשהיא בחורה, לחצו על "פקודות" ומשם "יבוא תבנית"
</para>

<image><file>../image/man_ooo_doc_tmpl02.gif</file></image>

<section>
שלב 3
</section>

<para>
בחרו את קובץ התבנית אותה אתם רוצים לייבא
</para>

<image><file>../image/man_ooo_doc_tmpl04.gif</file></image>

<section>
שלב 4
</section>

<para>
וודאו שהתבנית החדשה מופיעה ברשימת התבניות מצד ימין. לחצו "סגירה" לסיום
</para>

<image><file>../image/man_ooo_doc_tmpl04.gif</file></image>

<section>
סיום
</section>

<para>
כעת התבנית החדשה נוספה לרשימת התבניות של אופן אופיס- והיא זמינה ליצירת מסמכים המבוססים עליה (דרך הטייס האוטומטי או ישירות ) 
</para>

<chapter>
תבניות לתוכנת המצגת של אופן אופיס (impress)
</chapter>

<para>
הכנתי כמה תבניות לשימוש חופשי (רשיון gpl) עבור תוכנת המצגת של אופן אופיס. בשביל למנוע בעיות תאימות, השתמשתי בגופנים סטנדרטיים. תרגישו חופשי להחליף אותם בגופנים אחרים. בכל התבניות יש תבנית לכותרת המצגת, ותבנית לשקופיות עצמן (לפעמים גם תבנית נוספת לעיצוב חלופי).
</para>

<para>
<bold>להורדה:</bold> הקליקו על תמונת התבנית
</para>

<section>
זכוכית כחולה (Blue Glass)
</section>

<image><file>../image/man_ooo_doc_tmpl10.jpg</file></image>

<section>
חינוך 1 (edu1)
</section>

<image><file>../image/man_ooo_doc_tmpl11.jpg</file></image>

<section>
דואר אלקטרוני (email)
</section>

<image><file>../image/man_ooo_doc_tmpl12.jpg</file></image>

<section>
מדרגות (steps)
</section>

<image><file>../image/man_ooo_doc_tmpl13.jpg</file></image>

<section>
מרקם 1 (texture1)
</section>

<image><file>../image/man_ooo_doc_tmpl14.jpg</file></image>

<chapter>
ניהול ביבליוגרפיה עם מסד-נתונים ביבליוגרפי באופן אופיס
</chapter>

<para>
כתיבה וניהול של ביבלוגרפיה הוא דבר נפוץ- בעבודות (לבית הספר או לאוניברסיטה), למאמרים, ועוד. אופן אופיס מציע מערכת מובנית ליצירה וניהול של ביבליוגרפיה, לחסכון בזמן ובעצבים.
</para>
<para>
הערה: במדריך זה אנחנו נעסוק במסד הנתונים שמגיע כברירת מחדל, אם כי אופן אופיס יכול לעבוד עם כל מסד נתונים קיים בתור מסד נתונים ביבליוגרפי. אם רוצים להשתמש במסד אחר, פשוט צריך להגדיר אותו ב-Date Sources של אופן אופיס.
</para>

<section>
קביעת קידוד עברי למסד הנתונים
</section>

<para>
כברירת מחדל, אופן אופיס משתמש במסד נתונים של dBase עם קידוד אנגלי עבור הביבליוגרפיה. בתור משתמשים דוברי עברית, הצעד הראשון שלנו יהיה להגדיר לו להשתמש בקידוד עברי במסד הנתונים, כדי שנוכל להשתמש במידע בעברית בביבליוגרפיה.
</para>
<para>
נלך ל Tools→ Data Sources, נבחר Bibliography ואז נבחר בלשונית dBase. בסעיף Character Set נבחר Hebrew (Windows-1255)‎ ונאשר:
</para>

<image><file>../image/man_ooo_doc_bibl01.png</file></image>

<section>
הכנסת מידע ביבליוגרפי
</section>

<para>
נפתח את מסד הנתונים על ידי בחירה ב־Tools → Bibliography Database. בחלון שנקבל, החלק העליון מכיל את הרשומות הקיימות, ואילו החלק התחתון מכיל מידע על כל רשומה למילוי ועריכה. כברירת מחדל, יהיו בבסיס-הנתונים ערכי דוגמא על ספרים שונים העוסקים באופן אופיס.
</para>

<subsect>
מחיקת ערכי הדוגמא
</subsect>

<numbers>
<item>
הקליקו הקלקה אחת על הריבוע בפינה משמאל לשם השדה הראשון בשביל לבחור את כל הערכים הקיימים.
</item>
<item>
לחצו על מקש Delete במקלדת.
</item>
<item>
בתיבת הדו־שיח שתקבלו, לחצו אישור.
</item>
</numbers>

<subsect>
הכנסת ערכים חדשים
</subsect>

<para>
בשביל להכניס ערכים רצויים למסד הנתונים,מלאו את הנתונים בשדות המתאימים בחלק התחתון של המסך. לא כל השדות הנם חובה. שדה חשוב במיוחד הוא שדה ה־Identifier, שבו מוכנס קוד (שאתם בוחרים) לזיהוי הרשומה. את הקוד הזה תצטרכו לבחור כאשר אתם מכניסים רשומה לטקסט, והוא זה שיהיה מוצג כברירת מחדל בגוף הטקסט, כך שכדאי לבחור אותו בתבונה.
</para>

<image><file>../image/man_ooo_doc_bibl02.png</file></image>

<section>
הכנסת הפניות ביבליוגרפיות
</section>

<para>
ברגע שמסד הנתונים מכיל ערכים, אופן אופיס מאפשר להכניס הפניות אליהם בגוף הטקסט, כמו גם ליצור רשימה ביבליוגרפיות מסודרת בסוף המסמך.
</para>

<section>
הכנסת הפנייה ביבליוגרפית בגוף הטקסט
</section>

<para>
הכנסת הפנייה ביבליוגרפית בגוף הטקסט קלה למדי.
</para>

<numbers>
<item>
מקמו את נקודת הכניסה של הסמן במקום הרצוי להכנסת ההפניה.
</item>
<item>
בחרו Insert → Indexes and Tables → Bibliography entry
</item>
<item>
בחרו מהתפריט בתיבת הדו־שיח את הזיהוי של ההפניה אותה אותם רוצים להוסיף.
</item>
</numbers>

<image><file>../image/man_ooo_doc_bibl03.png</file></image>

<para>
כברירת מחדל, ההפניה תוצג כשם הזיהוי שבחרים לרשומה, עם מסגרת אפורה (שלא תודפס) בין סוגריים מרובעים:
</para>

<image><file>../image/man_ooo_doc_bibl04.png</file></image>

<section>
יצירת רשימה ביבליוגרפית
</section>

<para>
מכיוון שהרשימה הביבליוגרפית מבוססת על ההפניות שיש בגוף הטקסט, לפני שיוצרים את הרשימה, צריך לוודא קודם כל שיש הפניות ביבליוגרפיות בטקסט עצמו :-) בשביל ליצור את הרשימה:
</para>

<numbers>
<item>
בחרו Insert → Indexes and Tables → Indexes and Tables...
</item>
<item>
בתיבת הדו־שיח, בחרו באפשרות Bibliography בשדה Type.
</item>
<item>
כאן תוכלו לקבוע את כותרת הרשימה, וחלק ממאפיני העיצוב של הרשימה, כמו גם מאפייני עיצוב של ההפניות בגוף הטקסט.
</item>
<item>
אחרי האישור, הרשימה תופיע בסוף המסמך.
</item>
</numbers>

<para>
בחירת האפשרות 'ביבליוגרפיה' (שלב 2 למעלה):
</para>

<image><file>../image/man_ooo_doc_bibl05.png</file></image>

<para>
ביבליוגרפיה בגוף המסמך (שלב 4 למעלה). בתמונה כאן נבחרה האפשרות להציג את ההפניות בגוף הטקסט כמספרים בלבד:
</para>

<image><file>../image/man_ooo_doc_bibl06.png</file></image>

<chapter>
יצירת מאקרו פשוט עם מקליט המאקרו (והפעלתו בעזרת קיצור מקלדת)
</chapter>

<para>
אופן אופיס מציע למתכנתים סביבת פיתוח חזקה. אבל לפעמים, אלו מאיתנו שאינם מתכנתים, רוצים רק ליצור מאקרו פשוט במהירות, למשל כדי לחסוך עבודה חד-גונית או כדי ליצור קיצור מקשים לפעולה שחוזרים עליה הרבה.
</para>
<para>
כאן בא לעזרה "מקליט המאקרו", שמאפשר יצירת מאקרואים פשוטים ללא צורך בתכנות. במדריך הזה נשתמש בו בשביל ליצור קיצור מקלדת לפעולה של הדבקת טקסט ללא עיצוב, אבל אפשר כמובן להשתמש בו עבור צרכים אחרים.
</para>

<section>
הקלטת המאקרו
</section>

<para>
לפני שנקליט את המאקרו להדבקת טקסט ללא עיצוב, נכין את הטקסט: נכתוב טקסט כלשהו במסמן חדש, נעצב אותו מעט, נסמן אותו ונעתיק.
</para>
<para>
עכשיו נתחיל את ההקלטה: נלך לתפריט כלים ← מאקרו ונבחר "הקלטת מאקרו":
</para>

<image><file>../image/man_ooo_doc_macro01.png</file></image>

<para>
כשחלון ההקלטה פתוח, נלחץ לחיצה ארוכה על כפתור "הדבקה" בסרגל הכלים (עד שיופיע התפריט) ונבחר "כיתוב ללא צורה מוגדרת".
</para>

<image><file>../image/man_ooo_doc_macro02.png</file></image>

<para>
כדי להפסיק את ההקלטה נלחץ על הכפתור "הפסקת ההקלטה" בחלונית "הקלטת מאקרו":
</para>

<image><file>../image/man_ooo_doc_macro03.png</file></image>

<para>
ונקבל את חלון "הפעלת מאקרו", שם ניתן למאקרו שם ונשמור אותו ע"י לחיצה על כפתור "שמירה":
</para>

<image><file>../image/man_ooo_doc_macro04.png</file></image>

<para>
<bold>שימו לב:</bold> אם רוצים שהמאקרו יהיה זמין עבור המסמך הנוכחי בלבד, נשמור אותו תחת שם המסמך (בצילום המסך למעלה הוא מופיע כ"ללא כותרת1"). כדי שהמאקרו יהיה זמין בצורה כללית עבור כל המסמכים, נשמור אותו בחלק הכללי (כמו שאני עשיתי למעלה).
</para>

<section>
הקצאת קיצור מקשים למאקרו
</section>
<para>
אחרי שהקלטנו ושמרנו את המאקרו הרצוי, כדאי להגדיר לו קיצור מקשים להפעלה מהירה.
</para>
<para>
נלך לתפריט כלים ← מאקרו ונבחר "מאקרו". בחלון שנקבל, "הפעלת מאקרו", נבחר את המאקרו שלנו, ונלחץ על הכפתור "הקצאה".
</para>

<image><file>../image/man_ooo_doc_macro05.png</file></image>

<para>
נקבל את חלון התצורה, פתוחה כבר בלשונית "מקלדת". בחלק העליון של החלון, נבחר קיצור מקשים פנוי.
</para>
<para>
בחלק התחתון, באיזור "סיווג", נגלול כלפי מטה עד שנגיע ל"פקודות מאקרו של", נפתח אותו, ונבחר את המודול שבו מופיע המאקרו שלנו. את המאקרו עצמו נבחר באיזור "פעולה". נלחץ על הכפתור "שינוי" בשביל לשדך בין המאקרו לבין קיצור המקשים שבחרנו:
</para>

<image><file>../image/man_ooo_doc_macro06.png</file></image>

<para>
אם ההגדרה התבצעה בהצלחה, נקראה את קיצור המקשים שקבענו באיזור "מקשים":
</para>

<image><file>../image/man_ooo_doc_macro07.png</file></image>

<para>
נלחץ "אישור" ואז "סגירה" בשביל לסיים את התהליך.
</para>

<para>
עכשיו כל פעם שנשתמש בקיצור המקשים שבחרנו, המאקרו שהקלטנו יכנס לפעולה, וידביק את הטקסט הבחור (לא זה שבחרנו בזמן ההקלטה, אלא הטקסט שבחרנו לפני הפעלת המאקרו) ללא עיצוב- שימושי כאשר מדביקים טקסט מאתר אינטרנט.
</para>


</main>

</article>
