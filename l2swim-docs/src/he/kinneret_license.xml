<?xml version="1.0" encoding="utf-8"?>
<article lang="hebrew">
<title>
רשיון שימוש בגנו/לינוקס כנרת
</title>

<copy>
גרסה 1.2, אוגוסט 2003
<newl/>
נכתב ע"י צוות פרוייקט גנו/לינוקס כנרת (c) כל הזכויות שמורות
<newl/>
כל אחד מורשה להעתיק ולהפיץ עותקים מדוייקים של מסמך זה, אבל אסור לשנות את תוכנו בלא אישור בכתב מבעלי הזכויות.
<newl/>
-------------------------
<newl/>
האם טרחת לקרוא את הרישיון הכלול בכל תוכנה שהשתמשת בה בעבר? סביר להניח שלא. האם הרשיונות היו ארוכים ומסובכים מדי? האם הם נוסחו בלשון משפטית? האם נבהלת מהמגבלות וההתניות שהם כפו עליך? סביר גם להניח שעברת על מגבלות כאלו ואחרות שנכפו עליך על-ידי יצרני התוכנות. רשיון תוכנה חופשית, נועד להגדיר בעיקר את זכויותיך שלך ולהבטיח את החופש שלך להשתמש בתוכנה. עמוד זה מעמיד לרשותך מידע לגבי הרישוי של גנו/לינוקס כנרת בפרט ורשיונות חופשיים בכלל ויאפשר לך להבין עד כמה רשיונות שאינם חופשיים מגבילים את זכויותיך.
</copy>

<main>

<chapter>
שימוש והפצה
</chapter>
<para>
כל רכיבי התוכנה שנכתבו ע"י צוות מתנדבי גנו/לינוקס כנרת אשר נכללים בהפצה זו הם רכיבי תוכנה חופשית; הנך מורשה להפיצם מחדש ו/או לשנות אותם עפ"י תנאי הרשיון הציבורי הכללי של גנו (GNU GPL) כפי שפורסם ע"י קרן התוכנה החופשית (Free Software Foundation); בין אם גרסא 2 של הרשיון, ובין אם (לפי בחירתך) כל גרסא מאוחרת שלו. את הנוסח האנגלי, המחייב מבחינה משפטית ניתן לקרוא <link href="../en/gpl_license.html">[כאן]</link>. תרגום עברי, שאינו מחייב מבחינה משפטית, של רשיון זה ניתן לקרוא <link href="gpl_license.html">[כאן]</link>. את קוד המקור של רכיבים אלו ניתן להוריד מאתר הפרוייקט שכתובתו <link href="http://www.linux-kinneret.org">http://www.linux-kinneret.org</link>
</para>
<para>
כל המסמכים, התיעוד, והמדריכים שנכתבו ע"י צוות מתנדבי גנו/לינוקס כנרת אשר נכללים בהפצה זו, למעט אם צויין אחרת, מופצים תחת הרשיון לשימוש חופשי במסמכים של גנו (GNU GFDL) כפי שפורסם ע"י קרן התוכנה החופשית (Free Software Foundation); בין אם גרסא 1.2 של הרשיון, ובין אם (לפי בחירתך) כל גרסא מאוחרת שלו. את הנוסח האנגלי, המחייב מבחינה משפטית ניתן לקרוא <link href="../en/gfdl_license.html">[כאן].</link> תרגום עברי, שאינו מחייב מבחינה משפטית, ניתן לקרוא <link href="gfdl_license.html">[כאן]</link>.
</para>
<para>
רכיבי תוכנה ומסמכים רבים שנכללים בהפצה זו של גנו/לינוקס כנרת לא נכתבו ע"י צוות המתנדבים של גנו/לינוקס כנרת. רובם הגדול של רכיבים ומסמכים אלו מופצים גם הם עפ"י רשיונות ה-GPL וה-GFDL בהתאמה, עם זאת, רכיבים מסויימים מופצים תחת רשיונות אחרים. לפני כל שינוי, עריכה או הפצה מחדש של אחד או יותר מהרכיבים הכלולים בהפצה יש לוודא את הרשיון תחתיו רכיבים אלו מופצים <link href="non_gpl.html">[כאן]</link>. קובץ זה מכיל גם את הפרטים בנוגע להשגת קוד המקור של הרכיבים המופצים תחת רשיון ה-GPL שלא נכתבו ע"י צוות מתנדבי גנו/לינוקס כנרת.
</para>

<chapter>
העדר אחריות
</chapter>
<section>
גנו/לינוקס כנרת מופצת בתקווה שתהיה מועילה, אבל בלא אחריות כלשהי; ואפילו לא האחריות המשתמעת בדבר מסחריותה או התאמתה למטרה מסויימת. לפרטים נוספים, ראה את הרשיון הציבורי הכללי של GNU.
</section>

</main>

</article>
